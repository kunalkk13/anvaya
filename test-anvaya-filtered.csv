Sloka,Prose
शबला सा रुदन्ती च क्रोशन्ती चेदमब्रवीत्वसिष्ठस्याग्रतस्स्थित्वा मेघदुन्दुभिराविणी,सा शबला रुदन्ती च क्रोशन्ती च वसिष्ठस्य अग्रत: स्थित्वा मेघदुन्दुभिराविणी इदम् अब्रवीत्
हनूमन्तंजिघांसन्तंसमुद्यतशरासनम् रावणात्मजमाचष्टे लक्ष्मणाय विभीषण:,विभीषणः समुद्यतशरासनम् रावणात्मजम् हनूमन्तम् जिघांसन्तम् लक्ष्मणाय आचष्टे
इह माल्यानि सर्वाणि दिव्यगन्धानि मैथिलि भूषणानि च मुख्यानि सेवस्व च मया सह,मैथिलि इह दिव्यगन्धानि सर्वाणि माल्यानि मुख्यानि भूषणानि च मया सह सेवस्व
एवमुक्तः सुरसया प्राञ्जलिर्वानरर्षभःप्रहृष्टवदनः श्रीमानिदं वचनमब्रवीत्,सुरसया एवम् उक्तः श्रीमान् वानरर्षभः वहतत प्रहृष्टवदनः प्राञ्जलिः इदं वचनम् अब्रवीत्
इमास्ता मन्मथवतां हिताः प्रतिहता दिशःअनुलिप्ता इव घनैर्नष्टग्रहनिशाकराः,मन्मथवताम् हिताः प्रतिहताः नष्टग्रहनिशाकराः इमाः ताः दिशः घनैः अनुलिप्ता इव
तं देशं समतिक्रम्य आश्रमं सिद्धसेवितम्सिद्धा वैखानसास्तत्र वालखिल्याश्च तापसाः,तं देशम् समतिक्रम्य सिद्धसेवितम् आश्रमम् तत्र सिद्धाः वैखानसाः तापसाः वालखिल्याश्च
नाहमस्मिन् प्रभुः कार्ये वानरेश न लक्ष्मणःत्वमस्य हेतुः कार्यस्य प्रभुश्च प्लवगेश्वर,प्लवगेश्वर वानरेश अहम् अस्मिन् कार्ये प्रभुः न लक्ष्मणः न त्वम् अस्य कार्यस्य हेतुः प्रभुश्च
अमोघंदर्शनंराम तवास्माकंनरर्षभ प्रीतियुक्ताःस्मतेनत्वंब्रूहियन्मनसेप्सितम्,नरर्षभ राम तव अस्माकम् दर्शनम् अमोघम् प्रीतियुक्ताः स्म तेन मनसा यत् ईप्सितम् त्वम् ब्रूहि
तं वाली क्रोधताम्राक्षस्सुग्रीवं रणपण्डितम्आपतन्तं महावेगमिदं वचनमब्रवीत्,वाली क्रोधताम्राक्षः रणपण्डितम् महावेगम् आपतन्तम् तं सुग्रीवम् इदं वचनम् अब्रवीत्
ततो हलहलाशब्दस्तुमुलस्समजायत तस्य निष्क्रममाणस्य जनौघस्य समन्ततः,ततः समन्ततः निष्क्रममाणस्य तस्य जनौघस्य तुमुलः हलहलाशब्दः समजायत
दीर्घिकाः पुष्करिण्यश्च नानावृक्षसमन्विताःरावणो दर्शयामास सीतां शोकपरायणाम्,रावणः दीर्घिकाः नानावृक्षसमन्विताः पुष्करिण्यश्च शोकपरायणाम् सीताम् दर्शयामास
नेयं जरयितुं शक्या सासुरैरमरैरपिविषसंसृष्टमत्यर्थं भुक्तमन्नमिवौजसा,अत्यर्थम् विषसंसृष्टम् भुक्तम् अन्नमिव इयम् सासुरैः अमरैरपि ओजसा जरयितुम् न शक्या
राक्षसस्सोऽपि तान्वन्यान्मृगान्मृगवधे रतः प्रच्छादनार्थं भावस्य न भक्षयति संस्पृशन्,मृगवधे रतः सः राक्षसोऽपि वन्यान् तान् मृगान् संस्पृशन् भावस्य प्रच्छादनार्थम् न भक्षयति
त्वत्कृते मे पिता वृत्तो रामश्चारण्यमाश्रितःअयशो जीवलोके च त्वयाऽहं प्रतिपादितः,त्वत्कृते मे पिता वृत्तः रामश्च अरण्यम् आश्रितः त्वया अहम् जीवलोके अयशः च प्रतिपादितः
सा तु तत्रैव सम्भ्रान्ता सुव्रता वाक्यमब्रवीत्एकपत्नीव्रतमिदं को नाशयितुमिच्छति,तत्रैव सम्भ्रान्ता सुव्रता सा तु वाक्यम् अब्रवीत् इदम् एकपत्नीव्रतम् कः नाशयितुम् इच्छति
अथ रात्र्यां प्रपन्नायां कालरात्र्यामिवात्मनःअर्धरात्रे दशरथः कौशल्यामिदमब्रवीत्,अथ दशरथः आत्मनः कालरात्र्यामिव रात्र्याम् प्रपन्नायाम् अर्धरात्रे कौशल्याम् इदम् अब्रवीत्
व्यालैर्मृगैराचरितं कृष्णसर्पनिषेवितम्कथं कुमारौ वैदेह्या सार्धं वन मुपस्थितौ,कुमारौ वैदेह्या सार्धम् व्यालैः मृगैः आचरितम् कृष्णसर्पनिषेवितम् वनम् कथम् उपस्थितौ
मही कृता पर्वतराजिपूर्णा शैलाः कृता वृक्षवितानपूर्णाःवृक्षाः कृताः पुष्पवितानपूर्णाःपुष्पं कृतं केसरपत्रपूर्णम्,मही पर्वतराजिपूर्णा कृता शैलाः वृक्षवितानपूर्णाः कृताः वृक्षाः पुष्पवितानपूर्णाः कृताः पुष्पम् केसरपत्रपूर्णम् कृतम्
सोऽङ्गदेन तदा वीरः प्रत्युक्तः प्लवगर्षभःजाम्बवानुत्तरं वाक्यं प्रोवाचेदं ततोऽङ्गदम्,अङ्गदेन तदा प्रत्युक्तः वीरः प्लवगर्षभः सः जाम्बवान् ततः अङ्गदम् उत्तरम् इदं वाक्यम् प्रोवाच
न कथञ्चिदृते रामाद्भरतो राज्यमावसेत् रामादपि हि तं मन्ये धर्मतो बलवत्तरम्,रामादृते भरतः कथञ्चित् राज्यम् न आवसेत् हि तम् रामादपि धर्मतः बलवत्तरम् मन्ये
न हि शक्यं क्वचित् स्थातुमविज्ञातेन राक्षसैःअपि राक्षसरूपेण किमुतान्येन केनचित्,राक्षसैः अविज्ञातेन राक्षसरूपेणापि क्वचित् स्थातुम् न शक्यं हि अन्येन केनचित् किमुत
एतावदेवशेषंवोजेतव्यमिहवानराः हतास्सर्वेसमागम्यराक्षसाबलदर्पिताः,वानराः वः इह जेतव्यम् एतावदेव शेषम् बलदर्पिताः सर्वे राक्षसाः समागम्य हताः
शरभङ्गे दिवं प्राप्ते मुनिसङ्घास्समागताःअभ्यगच्छन्त काकुत्स्थं रामं ज्वलिततेजसम्,शरभङ्गे दिवम् प्राप्ते मुनिसङ्घा: समागताः काकुत्स्थम् ज्वलिततेजसम् रामम् अभ्यगच्छन्त
कुमाराश्च महात्मानो वीर्येणाप्रतिमा भुवि कृतदारा: कृतास्त्राश्च सधना: ससुहृज्जना: शुश्रूषमाणा: पितरं वर्तयन्ति नरर्षभा:,महात्मान: वीर्येण भुवि अप्रतिमा: कृतदारा: कृतास्त्राश्च सधना: ससुहृज्जना: नरर्षभा: कुमारा: पितरम् शुश्रूषमाणा: वर्तयन्ति
तमृत्विजो नैगमयूथवल्लभास्तदा विसंज्ञाश्रुकलाश्च मातरःतथा ब्रुवाणं भरतं प्रतुष्टुवुः प्रणम्य रामं च ययाचिरे सह,ऋत्विजः नैगमयूथवल्लभाः विसंज्ञाश्रुकलाः मातरः तदा तथा ब्रुवाणम् तं भरतम् प्रतुष्टुवुः रामम् प्रणम्य सह ययाचिरे च
गतायुस्त्वं गतश्रीको गतसत्त्व गतेन्द्रियःलङ्का वैधव्यसंयुक्ता त्वत्कृतेन भविष्यति,त्वम् गतायुः गतश्रीकः गतसत्त्व गतेन्द्रियः त्वत्कृतेन लङ्का वैधव्यसंयुक्ता भविष्यति
एकसाले स्थाणुमतीं विनते गोमतीं नदीम् कलिङ्गनगरे चापि प्राप्य सालवनं तदा भरतः क्षिप्रमागच्छत्सुपरिश्रान्तवाहनः,भरतः एकसाले स्थाणुमतीम् विनते गोमतीं नदीम् सुपरिश्रान्तवाहनः तदा कलिङ्गनगरे चापि सालवनम् प्राप्य क्षिप्रम् आगच्छत्
अहं च रघुवंशश्च लक्ष्मणश्च महाबलः वैदेह्या दर्शनेनाद्य धर्मतः परिरक्षिताः,वैदेह्या: दर्शनेन: अद्य: अहं च: रघुवंशश्च: महाबलः लक्ष्मणश्च: धर्मतः परिरक्षिताः
ततो गुह स्सन्त्वरितं श्रुत्वा भरतशासनम्प्रति प्रविश्य नगरं तं ज्ञातिजनमब्रवीत्,ततः गुहः सन्त्वरितम् भरतशासनम् श्रुत्वा नगरम् प्रति प्रविश्य तम् ज्ञातिजनम् अब्रवीत्
अहं तु तं नरव्याघ्रमुपयातः प्रसादकःप्रतिनेतुमयोध्यां च पादौ तस्याभिवन्दितुम्,अहं तु नरव्याघ्रम् तम् प्रसादकः अयोध्याम् प्रतिनेतुम् तस्य पादौ अभिवन्दितुम् च उपयातः
ततो नान्दीमुखीं रात्रिं भरतं सूतमागधाःतुष्टुवुर्वाग्विशेषज्ञास्स्तवैर्मङ्गलसंहितैः,ततः वाग्विशेषज्ञाः सूतमागधाः नान्दीमुखीम् रात्रिम् मङ्गलसंहितैः स्तवैः भरतम् तुष्टुवुः
कदाचिदप्यहं वीर्यात्पर्यटन्पृथिवीमिमाम्बलं नागसहस्रस्य धारयन्पर्वतोपमः नीलजीमूतसङ्काशस्तप्तकाञ्चनकुण्डलःभयं लोकस्य जनयन्किरीटी परिघायुधः व्यचरं दण्डकारण्ये ऋषिमांसानि भक्षयन्,कदाचित् अहमपि वीर्यात् इमाम् पृथिवीम् पर्यटन् नागसहस्रस्य बलम् धारयन् पर्वतोपमः नीलजीमूतसङ्काशः तप्तकाञ्चनकुण्डलः किरीटी परिघायुधः लोकस्य भयम् जनयन् ऋषिमांसानि भक्षयन् दण्डकारण्ये व्यचरम्
मुहूर्तं भव सौमित्रे सीतायाः प्रत्यनन्तरःइमानस्या वधिष्यामि पदवीमागतानिह,सौमित्रे मुहूर्तम् सीतायाः प्रत्यनन्तरः भव अस्याः पदवीम् इह आगतान् इमान् वधिष्यामि
मृत्युकालोपमस्याऽज्ञां राजराजस्य वानराःसुग्रीवस्याययु श्श्रुत्वा सुग्रीवभयदर्शिनः,वानराः मृत्युकालोपमस्य राजराजस्य सुग्रीवस्य आज्ञाम् श्रुत्वा सुग्रीवभयदर्शिनः आययुः
तमुवाच ततो रामो राक्षसं ज्वलिताननम्पृच्छन्तं सुमहातेजा इक्ष्वाकुकुलमात्मनः,ततः सुमहातेजाः रामः पृच्छन्तम् ज्वलिताननम् तं राक्षसम् आत्मनः इक्ष्वाकुकुलम् उवाच
अरिष्टनेमिनः पुत्रो वैनतेयो महाबलःगरुत्मानिति विख्यात उत्तमस्सर्वपक्षिणाम्,अरिष्टनेमिनः पुत्रः सर्वपक्षिणाम् उत्तमः वैनतेयः महाबलः गरुत्मान् इति विख्यातः
त्रयाणामपि लोकानां न तं पश्यामि शोभनेविक्रमेण नयेद्यस्त्वां मद्बाहुपरिपालिताम्,शोभने त्रयाणाम् लोकानामपि यः मद्बाहुपरिपालिताम् त्वाम् विक्रमेण नयेत् तम् न पश्यामि
नक्षत्राणि गतार्चींषि ग्रहाश्च गततेजसःविशाखास्तु सधूमाश्च नभसि प्रचकाशिरे,नक्षत्राणि गतार्चींषि ग्रहाश्च गततेजसः विशाखास्तु सधूमाः नभसि प्रचकाशिरे
इत्युक्तोभ्रातृपुत्रेणप्रत्युवाचविभीषणः अजानन्निवमछचीलंकिंराक्षसविकत्थसे,भ्रातृपुत्रेण इति उक्तः विभीषणः प्रत्युवाच राक्षस मछचीलम् अजानन्निव किम् विकत्थसे
अथवा राक्षसेन्द्रेण रावणेन दुरात्मना छद्मना घातितौ शूरौ भ्रातरौ रामलक्ष्मणौ,अथवा शूरौ भ्रातरौ रामलक्ष्मणौ दुरात्मना राक्षसेन्द्रेण रावणेन छद्मना घातितौ
विचित्राणि च माल्यानि पादपप्रच्युतानि चसुरादीनि च पेयानि मांसानि विविधानि च,पादपप्रच्युतानि विचित्राणि माल्यानि च सुरादीनि पेयानि विविधानि मांसानि च
सर्वमन्तःपुरं वाच्यं सूत मद्वचनात्त्वयाआरोग्यमविशेषेण यथार्हं चाभिवादनम्,सूत त्वया मद्वचनात् सर्वम् अन्तःपुरम् अविशेषेण आरोग्यम् यथार्हम् अभिवादनं च वाच्यम्
वृद्धिकामो हि लोकस्य सर्वभूतानुकम्पनः मत्तः प्रियतरो लोके पर्जन्य इव वृष्टिमान्,लोकस्य वृद्धिकामः सर्वभूतानुकम्पन: वृष्टिमान् पर्जन्य: इव लोके मत्तः प्रियतरः हि
यदि जीवति सा देवी ताराधिपनिभाननाआगमिष्यति साऽवश्यमिमां शिवजलां नदीम्,ताराधिपनिभानना सा देवी जीवति यदि सा अवश्यम् इमाम् शिवजलाम् नदीम् आगमिष्यति
तेराक्षसबलंघोरंप्रविश्यहरियूथपाः विचेरुरुद्यतैश्शैलैर्नगाश्शिखरिणोयथा,ते हरियूथपाः घोरम् राक्षसबलम् प्रविश्य उद्यतैः शैलैः शिखरिणः नगाःयथा विचेरुः
यौवने वर्तमानस्य ममासीद्यः पराक्रमः तमेवाद्यावगच्छामि बलं पौरुषमेव च,यौवने वर्तमानस्य मम यः पराक्रमः आसीत् तमेव अद्य अवगच्छामि बलम् पौरुषमेव च
एवमाधर्षितश्शूरश्शूर्पणख्या खरस्ततःउवाच रक्षसां मध्ये खरः खरतरं वचः,ततः शूर्पणख्या एवम् रक्षसाम् मध्ये आधर्षितः शूरः खरः खरतरम् वचः उवाच
तमेनंमायिनंक्षुद्रमन्तर्हितरथंबलात् राक्षसंनिहनिष्यन्तिदृष्टवावानरयूथपाः,मायिनम् क्षुद्रम् अन्तर्हितरथम् तमेनं एनम् राक्षसम् दृष्टवा वानरयूथपाः बलात् निहनिष्यन्ति
ततो ददर्श रुचिरं कैलासशिखरप्रभम् रामवेश्म सुमन्त्रस्तु शक्रवेश्मसमप्रभम्,तत: सुमन्त्र: तु कैलासशिखरप्रभम् शक्रवेश्मसमप्रभम् रुचिरम् रामवेश्म ददर्श
यदन्तरं वायसवैनतेययोर्यदन्तरं मद्गुमयूरयोरपियदन्तरं सारसगृध्रयोर्वने तदन्तरं दाशरथेस्तवैव च,वायसवैनतेययोः यत् अन्तरम् मद्गुमयूरयोरपि यत् अन्तरम् वने सारसगृध्रयोः यत् अन्तरम् दाशरथेः तवैव च तत् अन्तरम्
तस्य विद्युत्प्रभाकारे वायुमार्गानुसारिणः नयने विप्रकाशेते पर्वतस्थाविवानलौ,वायुमार्गानुसारिणः तस्य विद्युत्प्रभाकारे नयने पर्वतस्थौ अनलौ इव विप्रकाशेते
अभिवादये त्वां भगवन् सुखमध्युषितो निशाम्आमन्त्रये त्वां गच्छामि गुरुं ते द्रष्टुमग्रजम्,भगवन् निशाम् सुखम् अध्युषितः त्वाम् अभिवादये त्वाम् आमन्त्रये ते गुरुम् अग्रजम् द्रष्टुम् गच्छामि
इयमादित्यसङ्काशैः पद्मैस्सुरभिगन्धिभिःअदूरे दृश्यते रम्या पद्मिनी पद्मशोभिता,पद्मशोभिता रम्या इयं पद्मिनी आदित्यसङ्काशैः सुरभिगन्धिभिः पद्मैः अदूरे दृश्यते
स्वप्ने पितरमद्राक्षं मलिनं मुक्त मूर्धजम्पतन्तमद्रिशिखरात्कलुषे गोमयह्रदे,स्वप्ने मलिनम् मुक्तमूर्धजम् अद्रिशिखरात् कलुषे गोमयह्रदे पतन्तम् पितरम् अद्राक्षम्
अब्रवीच्चापि मां भूयो भृशमश्रूणि वर्तयन्मातेव मम माता ते द्रष्टव्या पुत्रगर्धिनी,भृशम् अश्रूणि वर्तयन् माम् भूयः अब्रवीच्चापि पुत्रगर्धिनी मम माता ते मातेव द्रष्टव्या
युक्तं तस्याप्रमेयस्य सर्वसत्त्वदयावतःसमाश्वासयितुं भार्यां पतिदर्शनकाङ्क्षिणीम्,सर्वसत्त्वदयावतः अप्रमेयस्य तस्य पतिदर्शनकाङ्क्षिणीम् भार्याम् समाश्वासयितुम् युक्तम्
स्त्रियो वृद्धास्तरुण्यश्च सायं प्रातस्समाहिताःसर्वान् देवान् नमस्यन्ति रामस्यार्थे यशस्विनः,वृद्धा: तरुण्यश्च स्त्रिय: सायम् प्रात: समाहिता: यशस्विन: रामस्य अर्थे सर्वान् देवान् नमस्यन्ति
पुरा किल महाबाहो तपस्स्वी सत्यवाक्छुचिः कस्मिंश्चिदभवत्पुण्ये वने रतमृगद्विजे,महाबाहो पुरा पुण्ये रतमृगद्विजे कस्मिंश्चित् वने सत्यवाक् शुचिः तपस्स्वी अभवत् किल
श्यामावदातास्तत्रान्याः काश्चित्कृष्णा वराङ्गनाः काश्चित् काञ्चनवर्णाङ्ग्यः प्रमदा राक्षसालये,तत्र राक्षसालये अन्याः श्यामावदाताः काश्चित् वराङ्गनाः कृष्णाः काश्चित् प्रमदाः काञ्चनवर्णाङ्ग्यः
नाराजके जनपदे बद्धघण्टाविषाणिनःअटन्ति राजमार्गेषु कुञ्जरा षष्टिहायनाः,अराजके जनपदे षष्टिहायनाः कुञ्जराः बद्धघण्टाविषाणिनः राजमार्गेषु न अटन्ति
इति ब्रुवन्तं तं सूतं सुमन्त्रं मन्त्रिसत्तमम्ब्रूहि शेषं पुनरिति राजा वचनमब्रवीत्,राजा इति ब्रुवन्तम् सूतम् मन्त्रिसत्तमम् तं सुमन्त्रम् शेषम् पुनः ब्रूहि इति वचनम् अब्रवीत्
सपुत्रदारास्सामात्या भर्तृव्यसनपीडिताः शैलाग्रेभ्यः पतिष्यन्ति समेषु विषमेषु च,सपुत्रदाराः सामात्याः भर्तृव्यसनपीडिताः शैलाग्रेभ्यः समेषु विषमेषु च पतिष्यन्ति
न च सीतांदशग्रीवःप्राप्नोतिजनकात्मजाम् बद्धंबलवतावैरमक्षयंराघवेण च,दशग्रीवः जनकात्मजाम् सीताम् न च प्राप्नोति बलवता राघवेण अक्षयम् वैरम् बद्धम्
क्लान्तो रुधिरसिक्ताङ्गः प्रहारैर्जर्झरीकृतःवालिनाऽभिद्रुतः क्रोधात्प्रविवेश महावनम्,वालिना क्रोधात् अभिद्रुतः क्लान्तः रुधिरसिक्ताङ्गः प्रहारैः जर्झरीकृतः महावनम् प्रविवेश
पर्याप्तोऽहं गदापाणिर्हन्तुं प्राणान्रणे तवत्रयाणामपि लोकानां पाशहस्त इवान्तकः,पाशहस्तः अन्तकः त्रयाणाम् लोकानामपि इव रणे तव प्राणान् हन्तुम् गदापाणिः अहम् पर्याप्तः
उवाच वचनं धीमान् परितोषात्सगद्गदम्सुनाभं पर्वतश्रेष्ठं स्वयमेव शचीपतिः,धीमान् शचीपतिः पर्वतश्रेष्ठम् सुनाभम् परितोषात् सगद्गदम् स्वयमेव वचनम् उवाच
तेभित्त्वाबाणरूपाणिपञ्चशीर्षाइवोरगाः श्वसन्तोविविशुर्भूमिंरावणप्रतिकूलिताः,ते पञ्चशीर्षाः उरगाःइव बाणरूपाणि भित्त्वा रावणप्रतिकूलिताः श्वसन्तः भूमिम् विविशुः
सर्वे सुकृतकर्माणस्सर्वे धर्मपरायणा: पशुभूता नरेन्द्रस्य तृप्तिमग्ने: प्रयच्छत,सर्वे सुकृतकर्माण: सर्वे धर्मपरायणा: नरेन्द्रस्य पशुभूता: अग्ने तृप्तिम् प्रयच्छत
पापस्वभावश्चपलः कथं त्वं रक्षसां वर ऐश्वर्यमभिसम्प्राप्तो विमानमिव दुष्कृतिः,रक्षसाम् वर पापस्वभावः चपलः त्वम् दुष्कृतिः विमानमिव ऐश्वर्यम् कथम् अभिसम्प्राप्तः
अयं चास्मै प्रदातव्यो यत्नात्सुपरिरक्षितःब्रुवता वचनान्येवं सुग्रीवस्योपशृण्वतः,सुग्रीवस्य उपशृण्वतः एवम् वचनानि ब्रुवता यत्नात् सुपरिरक्षितः अयं च अस्मै प्रदातव्यः
प्रतिकर्माभिसंयुक्ता दाक्षिण्येन वराननेभुंक्ष्व भोगान्यथाकामं पिब भीरु रमस्व च,वरानने भीरु दाक्षिण्येन प्रतिकर्माभिसंयुक्ता यथाकामम् भोगान् भुंक्ष्व पिब रमस्व च
भ्रातुस्समीपे शोकार्ता ससर्ज निनदं मुहुः सस्वरं मुमुचे बाष्पं विषण्णवदना तदा,तदा शोकार्ता भ्रातुः समीपे मुहुः निनदम् ससर्ज विषण्णवदना सस्वरम् बाष्पम् मुमुचे
अनिष्टानि च पापानि पश्यामि विविधानि च निमित्तान्यमनोज्ञानितेन सीदति मे मनः,अनिष्टानि च पापानि पश्यामि विविधानि निमित्तानि अमनोज्ञानि तेन सीदति मे मनः
प्राज्यधूमाकुलवनश्चीरमालापरिष्कृतःप्रशान्तमृगयूथश्च नानाशकुनिनादितः,प्राज्यधूमाकुलवनः चीरमालापरिष्कृत: प्रशान्तमृगयूथश्च नानाशकुनिनादितः
ततः कौतूहलाद्रामो लक्ष्मणश्च महाबलःमुनिं धर्मभृतं नाम प्रष्टुं समुपचक्रमे,ततः रामः महाबलः लक्ष्मणश्च कौतूहलात् धर्मभृतं नाम मुनिम् प्रष्टुम् समुपचक्रमे
अनुमान्य तदा तारां सुग्रीवेण समागत: निजघान च तत्रैनं शरेणैकेन राघव:,तदा ताराम् अनुमान्य सुग्रीवेण समागत: राघव: तत्र एनम् एकेन शरेण च निजघान
तामभिक्रम्य सङ्कृद्धा वेपमानां समन्ततः भृशं संलिलिहुर्दीप्तान् प्रलम्बान् दशनच्छदान्,वेपमानाम् ताम् समन्ततः अभिक्रम्य सङ्कृद्धाः दीप्तान् प्रलम्बान् दशनच्छदान् भृशम् संलिलिहुः
मकराक्षस्यतच्छ्रुत्वावचनंतेनिशाचराः सर्वेनानायुधोपेताबलवन्तःसमाहिताः,मकराक्षस्य तत् वचनम् श्रुत्वा बलवन्तः ते निशाचराः सर्वे नानायुधोपेताः समाहिताः
असुरैर्वा सुरैर्वा त्वं यद्यवध्योऽसि रावणउत्पाद्य सुमहद्वैरं जीवंस्तस्य न मोक्ष्यसे,रावण त्वम् असुरैर्वा सुरैर्वा अवध्यः असि यदि सुमहत् वैरम् उत्पाद्य जीवन् तस्य न मोक्ष्यसे
सज्जीभवन्तु प्लवगाश्शिबिकावाहनोचिताःसमर्था बलिनश्चैव निर्हरिष्यन्ति वालिनम्,शिबिकावाहनोचिताः समर्थाः बलिनश्चैव प्लवगाः सज्जीभवन्तु वालिनम् निर्हरिष्यन्ति
ताविमौ शोकसन्तप्तौ शनैः प्रेरय भामिनित्वया परिगृहीतोऽयमङ्गदश्शास्तु मेदिनीम्,भामिनि शोकसन्तप्तौ तौ इमौ शनैः प्रेरय त्वया परिगृहीतः अयम् अङ्गदः मेदिनीम् शास्तु
मय्यगच्छति चेहस्थे धर्मात्मानौ महारथौ आशया तौ धरिष्येते वानराश्च मनस्विनः,मयि अगच्छति इहस्थे धर्मात्मानौ महारथौ तौ आशया धरिष्येते मनस्विनः वानराश्च
नाहं तामनुशोचामि प्राकृतो वानरोऽपि सन्महात्मा च विनीतश्च किं पुनर्धृतिमान्भवान्,अहम् प्राकृतः वानरोऽपि सन् ताम् न अनुशोचामि महात्मा च विनीतश्च धृतिमान् भवान् किं पुनः
याचितो नो निवर्तस्व हंसशुक्लशिरोरुहैःशिरोभिर्निभृताचार महीपतनपांसुलैः,निभृताचार महीपतनपांसुलैः हंसशुक्लशिरोरुहैः नः शिरोभिः याचितः निवर्तस्व
तस्मिन्निपतिते भूमौ वानराणां गणेश्वरेनष्टचन्द्रमिव व्योम न व्यराजत भूतलम्,वानराणाम् गणेश्वरे तस्मिन् भूमौ निपतिते भूतलम् नष्टचन्द्रमिव व्योम न व्यराजत
रामोऽपि रात्रिशेषेण तेनैव महदन्तरम्जगाम पुरुषव्याघ्रः पितुराज्ञामनुस्मरन्,पुरुषव्याघ्रः रामोऽपि पितुः आज्ञाम् अनुस्मरन् तेन रात्रिशेषेणैव महत् अन्तरम् जगाम
ततः पैतामहं वीरः सोऽस्त्रमस्त्रविदां वरःसंदधे सुमहत्तेजा: तं हरिप्रवरं प्रति,ततः वीरः अस्त्रविदाम् वरः सुमहातेजाः सः तं हरिप्रवरं प्रति पैतामहम् अस्त्रम् संदधे
तस्य तेन प्रतिज्ञातं सीतायाः परिमार्गणम्सुग्रीवस्यापि रामेण हरिराज्यं निवेदितम्,तेन तस्य सीतायाः परिमार्गणम् प्रतिज्ञातम् रामेणापि सुग्रीवस्य हरिराज्यम् निवेदितम्
सुवर्णकोणाभिहतः प्राणदद्यामदुन्दुभिःदध्मुश्शङ्खांश्च शतशो नादांश्चोच्चावचस्वरान्,सुवर्णकोणाभिहतः यामदुन्दुभिः प्राणदत् शङ्खांश्च उच्चावचस्वरान् नादांश्च शतशः दध्मुः
तत्र वैखानसा माषा वालखिल्या मरीचिपाः अजा बभूवुर्धूम्राश्च सङ्गताः परमर्षयः,वैखानसा: माषाः मरीचिपाः वालखिल्याः अजाः धूम्राश्च परमर्षयश्च तत्र सङ्गताः बभूवुः
ऋषिमांसाशनः क्रूरस्त्रासयन्वनगोचरान्तथा रुधिरमत्तोऽहं विचरन्धर्मदूषकः,अहम् ऋषिमांसाशनः क्रूरः वनगोचरान् त्रासयन् तथा रुधिरमत्तः धर्मदूषकः विचरन्
अयं पितृवयस्यो मे गृध्रराजो जरान्वितःशेते विनिहतो भूमौ मम भाग्यविपर्ययात्,मे पितृवयस्यः जरान्वितः अयम् गृध्रराजः मम भाग्यविपर्ययात् विनिहतः भूमौ शेते
तद्धनुस्तौ च तूणीरौ शरं खङ्गं च मानद जयाय प्रतिगृह्णीष्व वज्रं वज्रधरो यथा,मानद तत् धनुः तौ तूणीरौ शरम् खङ्गं च वज्रधरः वज्रं यथा जयाय प्रतिगृह्णीष्व
तत्ररावणमासाद्यअभिवाद्यकृताञ्जलिः आचचक्षेप्रियंपित्रेनिहतौरामलक्ष्मणौ,तत्र रावणम् आसाद्य अभिवाद्य कृताञ्जलिः रामलक्ष्मणौ निहतौ पित्रे प्रियम् आचचक्षे
अम्ब पित्रा नियुक्तोऽस्मि प्रजापालनकर्मणिभविता श्वोऽभिषेको मे यथा मे शासनं पितुः,अम्ब पित्रा प्रजापालनकर्मणि नियुक्तः अस्मि मे पितुः शासनम् यथा श्वः मे अभिषेकः भविता
कुशचीरपरिक्षिप्तं ब्राह्म्या लक्ष्म्या समावृतम्यथा प्रदीप्तं दुर्दर्शं गगने सूर्यमण्डलम्,कुशचीरपरिक्षिप्तम् ब्राह्म्या लक्ष्म्या समावृतम् गगने प्रदीप्तम् सूर्यमण्डलं यथा दुर्दर्शम्
सप्त सप्त च वर्षाणि दण्डकारण्यमाश्रितःअभिषेकमिमं त्यक्त्वा जटाजिनधरो वस,इमम् अभिषेकम् त्यक्त्वा जटाजिनधर: दण्डकारण्यम् आश्रितः सप्त सप्त च वर्षाणि वस
सुभ्रूः आयतताम्राक्षः साक्षाद्विष्णुरिव स्वयम् रामो लोकाभिरामोऽयं शौर्यवीर्यपराक्रमैः,लोकाभिराम: अयम् राम: सुभ्रू: आयतताम्राक्ष: शौर्यवीर्यपराक्रमै: साक्षात् स्वयम् विष्णु: इव
एवं ब्रुवाणौ काकुत्स्थौ त्वरमाणौ युयुत्सयासर्वे ते मुनय: प्रीता: प्रशशंसुर्नृपात्मजौ,काकुत्स्थौ एवम् ब्रुवाणौ युयुत्सया त्वरमाणौ नृपात्मजौ ते मुनय: सर्वे प्रीता: प्रशशंसु:
गोदावरीं जनस्थानमिमं प्रस्रवणं गिरिम् सर्वाण्यनुगमिष्यामि यदि सीता हि दृश्यते,गोदावरीम् जनस्थानम् इमम् प्रस्रवणं गिरिम् सर्वाणि अनुगमिष्यामि सीता यदि हि दृश्यते
रथमास्थायविपुलंतप्तकाञ्चनभूषणम् मेघाभोमेघवर्णश्चमेघस्वनमहास्वनः राक्षसैःसम्वृतोघोरैस्तदानिर्यात्यकम्पनः,तदा मेघाभः मेघवर्णश्च मेघस्वनमहास्वनः अकम्पनः तप्तकाञ्चनभूषणम् विपुलम् रथम् आस्थाय घोरैः राक्षसैः सम्वृतः निर्याति
दृष्टा हीयं मया देवी लब्धं यदिह दुर्लभम्उत्तरं कर्म यच्छेषं निमित्तं तत्र राघवः,मया इयं देवी दृष्टा हि यत् दुर्लभम् इह लब्धम् उत्तरम् यत् कर्म शेषम् तत्र राघवः निमित्तम्
निद्राविशदनेत्रस्तुकलुषीकृतलोचनः चारयन् सर्वतोदृष्टिंतान् ददर्शनिशाचरान्,निद्राविशदनेत्रस्तु कलुषीकृतलोचनः सर्वतः दृष्टिम् चारयन् तान् निशाचरान् ददर्श
सर्वे सुकृतकर्माण स्सर्वे रतिपरायणाःसर्वे कामार्थसहिता वसन्ति सहयोषितः,सर्वे सुकृतकर्माणः सर्वे रतिपरायणाः सर्वे कामार्थसहिताः सहयोषितः वसन्ति
रक्ष्यतां नगरद्वारमङ्गदश्चाभिषिच्यताम्पदस्थं वालिनः पुत्रं भजिष्यन्ति प्लवङ्गमाः,नगरद्वारम् रक्ष्यताम् अङ्गदश्च अभिषिच्यताम् पदस्थम् वालिनः पुत्रम् प्लवङ्गमाः भजिष्यन्ति
ततो रामं स्थितं दृष्ट्वा लक्ष्मणं च महाबलम्सुग्रीवस्सर्वतश्चक्षुर्वने लोलमपातयत्,ततः सुग्रीवः स्थितम् रामम् महाबलम् लक्ष्मणं च दृष्ट्वा लोलम् चक्षुः वने सर्वतः अपातयत्
तत् प्रतिश्रुत्य धर्मेण न चेद्दास्यसि मे वरम्अद्यैव हि प्रहास्यामि जीवितं त्वद्विमानिता,तत् प्रतिश्रुत्य मे वरम् धर्मेण न दास्यसि चेत् त्वद्विमानिता अद्यैव जीवितम् प्रहास्यामि हि
भक्त्या विवदमानेषु मार्गमाश्रित्य पश्यतःतस्य पापेन युज्येत यस्यार्योऽनुमते गतः,आर्यः यस्य अनुमते गतः भक्त्या विवदमानेषु मार्गम् आश्रित्य पश्यतः तस्य पापेन युज्येत
वृत्ता यात्रा नरेन्द्राणां सेना प्रतिनिवर्ततेवैराणि चैव मार्गाश्च सलिलेन समीकृताः,नरेन्द्राणाम् यात्रा वृत्ता सेना प्रतिनिवर्तते सलिलेन वैराणि चैव मार्गाश्च समीकृताः
तत: करुणवेदित्वादधर्मोऽयमिति द्विज: निशाम्य रुदतीं क्रौञ्चीमिदं वचनमब्रवीत्,तत: द्विज: रुदतीम् क्रौञ्चीम् निशाम्य करुणवेदित्वात् अयम् अधर्म: इति इदम् वचनम् अब्रवीत्
काश्यपः प्रतिजग्राह तासामष्टौ सुमध्यमाःअदितिं च दितिं चैव दनुमप्यथ कालिकाम् ताम्रां क्रोधवशां चैव मनुं चाप्यनलामपि,काश्यपः तासाम् अदितिं च दितिं चैव दनुमपि अथ कालिकाम् ताम्राम् क्रोधवशां चैव मनुं च अनलामपि अष्टौ सुमध्यमाः प्रतिजग्राह
त्वयापि खलु तत्कार्यं तयोश्चनृपपुत्रयोःब्राह्मणानां सुराणां च मुनीनां वासवस्य च,त्वया अपि खलु तत् कार्यं तयो: च नृपपुत्रयोः ब्राह्मणानां सुराणां च मुनीनां वासवस्यच
कुलीनमकुलीनं वा वीरं पुरुषमानिनम्चारित्रमेव व्याख्याति शुचिं वा यदि वाऽशुचिम्,कुलीनम् अकुलीनं वा वीरम् पुरुषमानिनम् शुचिं वा यदि वा अशुचिं चारित्रमेव व्याख्याति
इति ब्रुवन्तं राजानमनयन् द्वारदर्शिनःकौशल्याया गृहं तत्र न्यवेश्यत विनीतवत्,इति ब्रुवन्तम् राजानम् द्वारदर्शिनः कौशल्यायाः गृहम् अनयन् तत्र विनीतवत् न्यवेश्यत
लिप्ता चन्दनसारेण राजवस्त्राणि बिभ्रतीविविधं विविधै स्तैस्तैर्भूषणैश्च विभूषिता,चन्दनसारेण लिप्ता राजवस्त्राणि बिभ्रती विविधैः तैस्तैः भूषणैश्च विविधम् विभूषिता
वित्रस्तका दीनमुखा रुरुदुर्मृगपोतकाः उद्वीक्ष्योद्वीक्ष्य नयनैरस्रपाताविलेक्षणाः,मृगपोतकाः वित्रस्तकाः दीनमुखाः अस्रपाताविलेक्षणाः नयनैः उद्वीक्ष्योद्वीक्ष्य रुरुदुः
गम्यतां वत्स सौमित्रे भवानपि च गच्छतुआगन्तव्यं च ते दृष्ट्वा पुनरेवाश्रमं मम,वत्स गम्यताम् सौमित्रे भवानपि च गच्छतु दृष्ट्वा पुनरेव आश्रमं मम ते आगन्तव्यम्
तद्वियोगेन्धनवतातच्चिन्ताविपुलार्चिषा रात्रिंदिवंशरीरंमेदह्यतेमदनाग्निना,तद्वियोगेन्धनवता: तच्चिन्ता: विपुलार्चिषा: मदनाग्निना: मे: शरीरम्: रात्रिंदिवम्: दह्यते:
सुपुष्पिताग्रैर्बहुभिः पादपैरन्वितः कपिःहनुमान् पर्वताकारो बभूवाद्भुतदर्शनः,बहुभिः सुपुष्पिताग्रैः पादपैः अन्वित: कपिः पर्वताकारः हनुमान् अद्भुतदर्शनः बभूव
देवगन्धर्वकन्याभिर्यक्षकन्याभिरेव च सार्धं प्रभो रमस्वेह सीतया किं करिष्यसि,प्रभो देवगन्धर्वकन्याभिः यक्षकन्याभिरेवच सार्धम् इह रमस्व सीतया किं करिष्यसि
कृतकृत्योऽद्य सुग्रीवो वैरेऽस्मिन्नतिदारुणेयस्य रामविमुक्तेन हृतमेकेषुणा भयम्,अतिदारुणे अस्मिन् वैरे सुग्रीवः अद्य कृतकृत्यः यस्य भयम् रामविमुक्तेन एकेषुणा हृतम्
लोहिताक्षं महाबाहुमामुक्तमणिकुण्डलम्रामं यदि न पश्येयं गमिष्यामि यमक्षयम्,लोहिताक्षम् महाबाहुम् आमुक्तमणिकुण्डलम् रामम् न पश्येयं यदि यमक्षयम् गमिष्यामि
वहन्ति वर्षन्ति नदन्ति भान्ति ध्यायन्ति नृत्यन्ति समाश्वसन्तिनद्यो घना मत्तगजा वनान्ताः प्रियाविहीनाश्शिखिनः प्लवङ्गमाः,नद्यः घनाः मत्तगजाः वनान्ताः प्रियाविहीनाः शिखिनः प्लवङ्गमाः वहन्ति वर्षन्ति नदन्ति भान्ति ध्यायन्ति नृत्यन्ति समाश्वसन्ति
देवदानवगन्धर्वपिशाचपतगोरगैःअभयं यस्य सङ्ग्रामे मृत्युतो मानुषादृते,यस्य सङ्ग्रामे मानुषात् ऋते देवदानवगन्धर्वपिशाचपतगोरगैः मृत्युतः अभयम्
क्षान्तं क्षमावतां पुत्र्य: कर्तव्यं सुमहत्कृतम्ऐकमत्यमुपागम्य कुलं चावेक्षितं मम,पुत्र्य: क्षमावताम् कर्तव्यम् क्षान्तम् कृतम् सुमहत् ऐकमत्यम् उपागम्य मम कुलं च अवेक्षितम्
इदं पञ्चाप्सरो नाम तटाकं सार्वकालिकम् निर्मितं तपसा राम मुनिना माण्डकर्णिना,राम इदम् माण्डकर्णिना मुनिना तपसा निर्मितम् सार्वकालिकम् पञ्चाप्सरः नाम तटाकम्
पुरा भूत्वा मृदुर्दान्तस्सर्वभूतहिते रतःन क्रोधवशमापन्नः प्रकृतिं हातुमर्हसि,पुरा मृदुः दान्तः सर्वभूतहिते रतः भूत्वा क्रोधवशम् आपन्नः प्रकृतिम् हातुम् नार्हसि
ततस्तयोरपाये तु शून्ये सीतां यथासुखम्निराबाधो हरिष्यामि राहुश्चन्द्रप्रभामिव,ततः तयोः अपाये तु शून्ये यथासुखम् निराबाधः सीताम् राहुः चन्द्रप्रभामिव हरिष्यामि
अत्र देवाश्च यक्षाश्च नागाश्च पतगैस्सहवसन्ति नियताहारा धर्ममाराधयिष्णवः,देवाश्च यक्षाश्च पतगैस्सह नागाश्च नियताहाराः धर्मम् आराधयिष्णवः अत्र वसन्ति
नानानगरवास्तव्यान्पृथग्जानपदानपि समानिनाय मेदिन्याः प्रधानान्पृथिवीपतीन्,नानानगरवास्तव्यान् जानपदानपि मेदिन्याः प्रधानान् पृथिवीपतीन् पृथक् समानिनाय
कपिरूपं परित्यज्य हनुमान्मारुतात्मजःभिक्षुरूपं ततो भेजे शठबुद्धितया कपिः,ततः मारुतात्मजः कपिः हनुमान् कपिरूपम् परित्यज्य शठबुद्धितया भिक्षुरूपम् भेजे
वन्दित्वा चरणौ रामो विसंज्ञस्य पितुस्तथाकैकेय्याश्चाप्यनार्यायाः निष्पपात महाद्युतिः,महाद्युतिः रामः विसंज्ञस्य पितुः चरणौ तथा अनार्यायाः कैकेय्याश्चापि वन्दित्वा निष्पपात
अवृक्षं कामशैलं च मानसं विहगालयम्न गतिस्तत्र भूतानां देवदानव रक्षसाम्,अवृक्षम् विहगालयम् मानसम् कामशैलम् तत्र भूतानाम् गतिः न देवदानव रक्षसां च न
उचितोऽयं जनस्सर्वो दुःखानां त्वं सुखोचितःधर्मात्मंस्तस्य गुप्त्यर्थं जागरिष्यामहे वयम्,धर्मात्मन् अयम् सर्वः जनः दुःखानाम् उचितः त्वम् सुखोचितः तस्य गुप्त्यर्थम् वयम् जागरिष्यामहे
सर्वेमहाराजमहाप्रभावास्सर्वेमहाशैलनिकाशकायाः सर्वेसमर्थापृथिवींक्षणेनकर्तुंप्रविध्वस्तविकीर्णशैलाम्,महाराज: सर्वे: महाप्रभावाः सर्वे: महाशैलनिकाशकायाः सर्वे: क्षणेन: पृथिवीम् प्रविध्वस्तविकीर्णशैलाम् कर्तुम् समर्थाः
एकपादेन धर्मात्मा भक्षयित्वा तदामिषम् निषादविषयं हत्वा शाखया पतगोत्तमःप्रहर्षमतुलं लेभे मोक्षयित्वा महामुनीन्,धर्मात्मा पतगोत्तमः तत् आमिषम् एकपादेन भक्षयित्वा शाखया निषादविषयम् हत्वा महामुनीन् मोक्षयित्वा अतुलम् प्रहर्षम् लेभे
अथशृङ्गंसमाविध्यभीमंभीमपराक्रमः चिक्षेपराममुद्धिश्यबलवानन्तकोपमः,अथ भीमपराक्रमः बलवान् अन्तकोपमः भीमम् शृङ्गम् समाविध्य रामम् उद्धिश्य चिक्षेप
अनुरक्ता महात्मानं रामं सत्यपराक्रमम्अनुजग्मुः प्रयान्तं तं वनवासाय मानवाः,अनुरक्ताः मानवाः वनवासाय प्रयान्तम् महात्मानम् सत्यपराक्रमम् तं रामम् अनुजग्मुः
कामदर्पमदैर्युक्तं जिह्मताम्रायतेक्षणम्समक्षमिव कन्दर्पमपविद्धशरासनम्,कामदर्पमदैः युक्तम् जिह्मताम्रायतेक्षणम् अपविद्धशरासनम् समक्षम् कन्दर्पमिव
तथा चेन्द्रजितो वेश्म ददाह हरियूथपःजम्बुमाले स्सुमालेश्च ददाह भवनं ततः,हरियूथपः तथा इन्द्रजितः वेश्म ददाह ततः जम्बुमालेः सुमालेश्च भवनम् ददाह
माययाममवत्सेनवञ्चनार्थंवनौकसाम् किञ्चिदेवहतंतत्रसीतेयमितिदर्शितम्,मम वत्सेन मायया वनौकसाम् वञ्चनार्थम् तत्र किञ्चिदेव हतम् इयम् सीताइति दर्शितम्
ततस्सन्दिश्य सुग्रीवश्श्वशुरं पश्चिमां दिशम्वीरं शतवलिं नाम वानरं वानरर्षभः,वानरर्षभः सुग्रीवः श्वशुरम् पश्चिमां दिशम् सन्दिश्य ततः नाम वीरम् वानरम् शतवलिं
पश्येममचलं भद्रे नानाद्विजगणायुतम्शिखरैः खमिवोद्विद्धैर्धातुमद्भिर्विभूषितम्,भद्रे नानाद्विजगणायुतम् खम् उद्विद्धैरिव धातुमद्भि: शिखरैः विभूषितम् इमम् अचलम् पश्य
शक्रचापनिभं चापं विकृष्य कनकाङ्गदम्दीप्तान् क्षिपति नाराचान्सर्पानिव महाविषान्,शक्रचापनिभम् कनकाङ्गदम् चापम् विकृष्य महाविषान् सर्पानिव दीप्तान् नाराचान् क्षिपति
तं मत्तमिव मातङ्गं बद्धं कपिवरोत्तमम्राक्षसा राक्षसेन्द्राय रावणाय न्यवेदयन्,मत्तम् मातङ्गमिव बद्धम् कपिवरोत्तमम् तम् राक्षसाः राक्षसेन्द्राय रावणाय न्यवेदयन्
पठन्द्विजो वागृषभत्वमीयात्स्यात्क्षत्रियो भूमिपतित्वमीयात् वणिग्जन: पण्यफलत्वमीयात्जनश्च शूद्रोऽपि महत्वमीयात्,पठन् जन: द्विज: स्यात् वागृषभत्वम् ईयात् क्षत्रिय: भूमिपतित्वम् ईयात् वणिग्जनः पण्यफलत्वम् ईयात् जनश्च शूद्रोऽपि महत्वम् ईयात्
निशम्य नदतो नादं वानरास्ते समन्ततः बभूवुरुत्सुकास्सर्वे सुहृद्धर्शनकाङ्क्षिणः,समन्ततः सर्वे ते वानराः नदतः नादम् निशम्य सुहृद्धर्शनकाङ्क्षिणः उत्सुकाः बभूवुः
पृथिवीधरसङ्काशोनिपीड्यधरणीधरम् पृथिवींक्षोभयामाससार्णवांमारुतात्मजः,पृथिवीधरसङ्काशः मारुतात्मजः धरणीधरम् निपीड्य सार्णवाम् पृथिवीम् क्षोभयामास
दृष्टा देवीति हनुमद्वदनादमृतोपमम् आकर्ण्य वचनं रामो हर्षमाप सलक्ष्मणः,सलक्ष्मणः रामः हनुमद्वदनात् अमृतोपमम् देवी दृष्टा इति वचनम् आकर्ण्य हर्षम् आप
राक्षसेन्द्रं महाभागं पौलस्त्यकुलनन्दनम् रावणं शत्रुहन्तारं मन्त्रिभिः परिवारितम्अभिगम्याब्रवीद्वाक्यं राक्षसी भयविह्वला,राक्षसी भयविह्वला राक्षसेन्द्रम् महाभागम् पौलस्त्यकुलनन्दनम् शत्रुहन्तारम् मन्त्रिभिः परिवारितम् रावणम् अभिगम्य वाक्यम् अब्रवीत्
जानासि हि यथा भीरु स्त्रीणां यौवनमध्रुवम्यावन्न ते व्यतिक्रामेत्तावत्सुखमवाप्नुहि,भीरु स्त्रीणाम् यौवनम् यथा अध्रुवम् जानासि हि ते यावत् न व्यतिक्रामेत् तावत् सुखम् अवाप्नुहि
ततो रामस्य सत्कृत्य विधिना पावकोपमाःआजह्रुस्ते महाभागाः सलिलं धर्मचारिणः,ततः पावकोपमाः महाभागाः ते धर्मचारिणः विधिना सत्कृत्य रामस्य सलिलम् आजह्रुः
सुधामणिविचित्राणि भूमिभागानि सर्वशःदशग्रीवस्स्वभवने प्रादर्शयत मैथिलीम्,दशग्रीवः स्वभवने सर्वशः सुधामणिविचित्राणि भूमिभागानि मैथिलीम् प्रादर्शयत
अथवा ह्रियमाणायाः पथि सिद्धनिषेविते मन्ये पतितमार्याया हृदयं प्रेक्ष्य सागरम्,अथवा सिद्धनिषेविते पथि ह्रियमाणायाः आर्यायाः हृदयम् सागरम् प्रेक्ष्य पतितम् मन्ये
मन्दप्रख्यायमानेन रूपेण रुचिरप्रभाम्पिनद्धां धूमजालेन शिखामिव विभावसोः,मन्दप्रख्यायमानेन रूपेण धूमजालेन पिनद्धाम् रुचिरप्रभाम् विभावसोः शिखामिव
अहं त्ववगतो बुद्ध्या चिह्नैस्तैर्भ्रातरं हतम्पिधाय च बिलद्वारं शिलया गिरिमात्रया शोकार्तश्चोदकं कृत्वा किष्किन्धामागतस्सखेगूहमानस्य मे तत्त्वं यत्नतो मन्त्रिभिश्श्रुतम्,सखे अहं तु तैः चिह्नैः भ्रातरम् हतम् बुद्ध्या अवगतः गिरिमात्रया शिलया बिलद्वारम् पिधाय च शोकार्तः उदकं कृत्वा किष्किन्धाम् आगतः मे गूहमानस्य मन्त्रिभिः तत्त्वम् यत्नतः श्रुतम्
उग्रदर्शनकर्माणोबहवस्तत्रदस्यवः आभीरप्रमुखाःपापाःपिबन्तिसलिलंमम,तत्र उग्रदर्शनकर्माणः पापाः आभीरप्रमुखाः बहवः दस्यवः मम सलिलम् पिबन्ति
ततः काञ्चनशैलाभ स्तरुणार्कनिभाननःअब्रवीत्प्राञ्जलिर्वाक्यं हनूमान्मारुतात्मजः,ततः काञ्चनशैलाभः तरुणार्कनिभाननः मारुतात्मजः हनूमान् प्राञ्जलिः वाक्यम् अब्रवीत्
अनाहारः कथं शक्तो भग्नसक्थिशिरोमुखः वज्रेणाभिहतः कालं सुदीर्घमपि जीवितुम्,वज्रेण अभिहतः भग्नसक्थिशिरोमुखः अनाहारः सुदीर्घं कालम् जीवितुमपि कथम् शक्तः
लोकेभ्यो यानि रत्नानि सम्प्रमथ्याहृतानि वै तानि मे भीरु सर्वाणि राज्यं चैतदहं च ते,भीरु लोकेभ्यः यानि रत्नानि सम्प्रमथ्य आहृतानि वै तानि सर्वाणि मे एतत् राज्यम् अहं च ते
सागरोऽप्यतियाद्वेलां मन्दरः प्रचलेदपिन जाम्बवन्तं समरे कम्पयेदरिवाहिनी,सागरः वेलाम् अतियादपि मन्दरः प्रचलेदपि समरे अरिवाहिनी जाम्बवन्तम् न कम्पयेत्
जलप्रपातास्रमुखाश्शृङ्गैरुच्छ्रितबाहुभिःसीतायां ह्रियमाणायां विक्रोशन्तीव पर्वताः,सीतायाम् ह्रियमाणायाम् पर्वताः जलप्रपातास्रमुखाः शृङ्गैः उच्छ्रितबाहुभिः विक्रोशन्तीव
भवत्प्रसादाद् व्यसनंरावणिप्रभवंमहत् आवामिहव्यतिक्रान्तौपूर्ववद् बलिनौकृतौ,भवत्प्रसादाद् आवाम् रावणिप्रभवम् महत् व्यसनम् इह व्यतिक्रान्तौ पूर्ववत् बलिनौ कृतौ
अथवारक्ष्यतांरामोयावत्संज्ञाविपर्ययः लब्धसंज्ञौहिकाकुत्स्थौभयंनौव्यपनेष्यतः,अथवा यावत्संज्ञाविपर्ययः रामः रक्ष्यताम् लब्धसंज्ञौ काकुत्स्थौ नौ भयम् व्यपनेष्यतःहि
स्वादूदस्योत्तरे देशे योजनानि त्रयोदश जातरूपशिलो नाम महान्कनकपर्वतः,स्वादूदस्य उत्तरे देशे त्रयोदश योजनानि महान् कनकपर्वतः जातरूपशिलो नाम
न ह्यहं पापसङ्कल्पे पापे पापं त्वया कृतम्शक्तो धारयितुं पौरैरश्रुकण्ठै र्निरीक्षितः,पापे पापसङ्कल्पे अहम् अश्रुकण्ठैः पौरैः निरीक्षितः त्वया कृतम् पापम् धारयितुम् न शक्तः हि
इत्येवमुक्त्वा वचनं महात्मा सीतां प्रियां मैथिलराजपुत्रीम्रामो धनुष्मान्सह लक्ष्मणेन जगाम रम्याणि तपोवनानि,महात्मा रामः प्रियाम् मैथिलराजपुत्रीम् सीताम् इत्येवम् वचनम् उक्त्वा धनुष्मान् सह लक्ष्मणेन रम्याणि तपोवनानि जगाम
राजा धर्मस्य कामस्य द्रव्याणां चोत्तमो निधिः धर्मश्शुभं वा पापं वा राजमूलं प्रवर्तते,धर्मस्य कामस्य द्रव्याणां च राजा उत्तमः निधिः धर्मः शुभंवा पापं वा राजमूलम् प्रवर्तते
चिरस्य बत पश्यामि दूराद्भरतमागतम्दुष्प्रतीकमरण्येऽस्मिन् किं तात वनमागतः,अस्मिन् अरण्ये दूरात् आगतम् दुष्प्रतीकं भरतम् चिरस्य पश्यामि बत तात वनम् किम् आगतः
वृतश्शतसहस्रेण त्वद्विधानां वनौकसाम्वैवस्वतसुतैस्सार्धं प्रतिष्ठस्व स्वमन्त्रिभिः,त्वद्विधानाम् वनौकसाम् शतसहस्रेण वृतः स्वमन्त्रिभिः वैवस्वतसुतैस्सार्धम् प्रतिष्ठस्व
ततो निष्क्रम्य सम्भ्रान्तश्शिष्यो लक्ष्मणमब्रवीत् क्वासौ रामो मुनिं द्रष्टुमेतु प्रविशतु स्वयम्,ततः शिष्यः सम्भ्रान्तः निष्क्रम्य लक्ष्मणम् अब्रवीत् असौ रामः क्व मुनिम् द्रष्टुम् एतु स्वयम् प्रविशतु
शराभिघातसम्रब्दःसोऽभिजग्राहसायकान् काकुत्स्थ: सुमहातेजायुगान्तादित्यतेजसः,शराभिघातसम्रब्दः सुमहातेजाः सःकाकुत्स्थ: युगान्तादित्यतेजसः सायकान् अभिजग्राह
कोऽसौपर्वतसङ्काशोधनुष्मान्हरिलोचनः युक्तेहयसहस्रेणविशालेस्यन्दनेस्थितः,पर्वतसङ्काशः धनुष्मान् हरिलोचनः हयसहस्रेण युक्ते विशाले स्यन्दने स्थितः असौ कः
विरूपरूपा विकृता विवर्चसो महानना दीर्घविरूपदर्शनाःसमीक्ष्य सा राक्षसराजयोषितो भयाद्विनष्टा जनकेश्वरात्मजा,सा जनकेश्वरात्मजा विरूपरूपाः विकृताः विवर्चसः महाननाः दीर्घविरूपदर्शनाः राक्षसराजयोषितः समीक्ष्य भयात् विनष्टा
तदद्भुतं स्थैर्यमवेक्ष्य राघवे समं जनो हर्षमवाप दुःखितःन यात्ययोध्यामिति दुःखितोऽभवत् स्थिरप्रतिज्ञत्वमवेक्ष्य हर्षितः,राघवे अद्भुतम् तत् स्थैर्यम् अवेक्ष्य जनः दुःखितः समम् हर्षम् अवाप अयोध्याम् न याति इति दुःखितः अभवत् स्थिरप्रतिज्ञत्वम् अवेक्ष्य हर्षितः
शनैर्वियुज्यते सन्ध्या नभो नेत्रैरिवावृतम् नक्षत्रतारागहनं ज्योतिर्भिरिव भासते,सन्ध्या शनै: वियुज्यते नक्षत्रतारागहनम् नभ: ज्योतिर्भि: इव नेत्रै: आवृतम् इव भासते
कैलासशिखरेभ्यश्च सिंहकेसरवर्चसाम्ततः कोटिसहस्राणि वानराणामुपागमन्,ततः सिंहकेसरवर्चसाम् वानराणाम् कोटि सहस्राणि कैलासशिखरेभ्यश्च उपागमन्
अहो कामस्य वामत्वं यो गतामपि दुर्लभाम् स्मारयिष्यति कल्याणीं कल्याणतरवादिनीम्,कामस्य वामत्वम् अहो यः गताम् दुर्लभाम् अपि कल्याणतरवादिनीम् कल्याणीम् स्मारयिष्यति
इत्युक्तः प्रश्रितं वाक्यं धर्मार्थसहितं हितम्परुषं वालिना रामो निहतेन विचेतसा,रामः निहतेन विचेतसा वालिना धर्मार्थसहितम् हितम् प्रश्रितम् परुषम् वाक्यम् इति उक्तः
जानामि भरतं क्षान्तं गुरुसत्कारकारिणम्सर्वमेवात्र कल्याणं सत्यसन्धे महात्मनि,भरतम् क्षान्तम् गुरुसत्कारकारिणम् जानामि सत्यसन्धे महात्मनि अत्र सर्वमेव कल्याणम्
बालेन्द्रगोपान्तरचित्रितेन विभाति भूमिर्नवशाद्वलेनगात्रानुपृक्तेन शुकप्रभेण नारीव लाक्षोक्षितकम्बलेन,बालेन्द्रगोपान्तरचित्रितेन नवशाद्वलेन भूमिः गात्रानुपृक्तेन शुकप्रभेण लाक्षोक्षितकम्बलेन नारीव विभाति
राजा दशरथो नाम द्युतिमान्धर्मवत्सलःचातुर्वर्ण्यं स्वधर्मेण नित्यमेवाभ्यपालयत्,द्युतिमान् धर्मवत्सलः चातुर्वर्ण्यम् नित्यमेव स्वधर्मेण अभ्यपालयत् दशरथो नाम राजा
तस्मात्त्वयाऽद्य प्रभृति निशेयं नियतात्मनासह वध्वोपवस्तव्या दर्भप्रस्तरशायिना,तस्मात् अद्यप्रभृति इयम् निशा नियतात्मना दर्भप्रस्तरशायिना त्वया वध्वा सह उपवस्तव्या
नागाश्च तुष्टुवुर्यक्षा रक्षांसि विबुधाः खगाःप्रेक्ष्य सर्वे कपिवरं सहसा विगतक्लमम्,विगतक्लमम् कपिवरम् प्रेक्ष्य सहसा नागाश्च यक्षाः रक्षांसि विबुधाः खगाः सर्वे तुष्टुवुः
तामेवं ब्रुवतीं तारां ताराधिपनिभाननाम्वाली निर्भर्त्सयामास वचनं चेदमब्रवीत्,एवम् ब्रुवतीम् ताराधिपनिभाननाम् तां ताराम् वाली निर्भर्त्सयामास इदम् वचनं च अब्रवीत्
मत्तान्गिरितटोत्कृष्टान्पर्वतानिव जङ्गमान्वारणान्वारिदप्रख्यान्महीरेणुसमुक्षितान्,मत्तान् गिरितटोत्कृष्टान् जङ्गमान् पर्वतानिव वारिदप्रख्यान् महीरेणुसमुक्षितान् वारणान्
ततो भरतमायान्तं शतक्रतुमिवामराःप्रत्यनन्दन्प्रकृतयो यथा दशरथं तथा,ततः आयान्तम् भरतम् प्रकृतयः दशरथम् यथा तथा अमराः शतक्रतुमिव प्रत्यनन्दन्
प्रयाता रजनी देवि सूर्यस्योदयनंप्रति अभिषेकं गुरुजनस्त्वरयिष्यति मां ध्रुवम्,देवि रजनी सूर्यस्य उदयनं प्रति प्रयाता अभिषेकम् गुरुजनः माम् ध्रुवम् त्वरयिष्यति
कथं प्रकृतिसम्पन्ना राजपुत्री तथागुणाब्रूयात्सा प्राकृतेव स्त्री मत्पीडां भर्तृसन्निधौ,प्रकृतिसम्पन्ना तथागुणा राजपुत्री सा प्राकृता स्त्री इव भर्तृ सन्निधौ मत्पीडाम् कथम् ब्रूयात्
स्वस्तिसाध्याश्च विश्वे च मरुतश्च महर्षयःस्वस्ति धाता विधाता च स्वस्ति पूषा भगोऽर्यमा लोकपालाश्च ते सर्वे वासवप्रमुखास्तथा,साध्याश्च विश्वे च मरुतश्च महर्षयः स्वस्ति धाता विधाता च स्वस्ति पूषा भगः अर्यमा तथा वासवप्रमुखाः सर्वे ते लोकपालाश्च
एतेऽत्रबलवन्तोहिभीमकोपाश्चवानराः द्रुमशैलप्रहरणास्तिष्ठन्तिप्रमुखेमम,बलवन्तः भीमकोपाश्च एते वानराः द्रुमशैलप्रहरणाः अत्र मम प्रमुखे तिष्ठन्तिहि
विरूपाक्षस्तुमहताशूलखडगधनुष्मता बलेनराक्षसैस्सार्थंमध्यमंगुल्ममास्थितः,विरूपाक्षस्तु शूलखडगधनुष्मता महता बलेन राक्षसैः सार्थम् मध्यमंगुल्मम् आस्थितः
अथतान्राक्षसान्सर्वान्मकराक्षोऽब्रवीदिदम् यूयंसर्वेप्रयुध्यध्वंपुरस्तान्ममराक्षसाः,अथ मकराक्षः तान् सर्वान् राक्षसान् इदम् अब्रवीत् राक्षसाः यूयम् सर्वे मम पुरस्तात् प्रयुध्यध्वम्
बहुप्रस्रवणोपेतं शिलासञ्चयसङ्कटम्महर्षियक्षगन्धर्वकिन्नरोरगसेवितम्,बहुप्रस्रवणोपेतम् शिलासञ्चयसङ्कटम् महर्षियक्षगन्धर्वकिन्नरोरगसेवितम्
ततो राजा विनिश्चित्य सह मन्त्रिभिरात्मवान्पुरोहितममात्यांश्च तत: प्रेष्यति सत्कृतान्,तत: आत्मवान् राजा मन्त्रिभि: सह विनिश्चित्य तत: सत्कृतान् पुरोहितम् अमात्यांश्च प्रेष्यति
युवामसङ्ख्येयगुणौ भ्रातरौ मिथिलेश्वरौऋषयो राजसङ्घाश्च भवद्भ्यामभिपूजिता:,मिथिलेश्वरौ भ्रातरौ युवाम् असङ्ख्येयगुणौ भवद्भ्याम् ऋषय: राजसङ्घाश्च अभिपूजिता:
वशिष्ठादिभिः ऋत्विग्भिर्याचितो भगवांस्ततःउवाच तं भरद्वाजः प्रसादाद्भरतं वचः,ततः वशिष्ठादिभिः ऋत्विग्भिः याचितः भगवान् भरद्वाजः प्रसादात् तं भरतम् वचः उवाच
अल्पपुण्ये: निवृत्तार्थे: मूढे: पण्डितमानिनि: शृणुभर्तृवधंसीते: घोरंवृत्रवधंयथा,अल्पपुण्ये निवृत्तार्थे मूढे पण्डितमानिनि सीते वृत्रवधंयथा घोरम् भर्तृवधम् शृणु
सा तमुद्वीक्ष्य सुश्रोणी रावणस्य वशं गता समाक्रन्दद्भयपरा दुःखोपहतया गिरा,रावणस्य वशम् गता सुश्रोणी भयपरा सा तम् उद्वीक्ष्य दुःखोपहतया गिरा समाक्रन्दत्
येन वैश्रवणो राजा द्वैमात्रः कारणान्तरेद्वन्द्वमासादितः क्रोधाद्रणे विक्रम्य निर्जितः,येन कारणान्तरे क्रोधात् द्वन्द्वम् आसादितः द्वैमात्रः वैश्रवणः राजा रणे विक्रम्य निर्जितः
भवान्धर्मविनीतश्च विक्रान्तस्सर्ववत्सलःआख्याता वायुपुत्रेण तत्त्वतो मे भवद्गुणाः,भवान् धर्मविनीतश्च विक्रान्तः सर्ववत्सलः भवद्गुणाः वायुपुत्रेण तत्त्वतः मे आख्याताः
गजांश्चसगजारोहान्सरथान्रथिनस्तथा जघानहनुमान् भीमान् राक्षसांश्चपदातिगान्,हनुमान् सगजारोहान् गजांश्च तथा सरथान् रथिनः भीमान् पदातिगान् राक्षसान् च जघान
कपिपत्न्या वचश्श्रुत्वा कपयः कामरूपिणःप्राप्तकालमविक्लिष्टमूचुर्वचनमङ्गनाम्,कामरूपिणः कपयः कपिपत्न्या: वचः श्रुत्वा प्राप्तकालम् अविक्लिष्टम् वचनम् अङ्गनाम् ऊचुः
ततश्शत्रुघ्नवचनान्निपुणाःश्मश्रुवर्धनाः सुखहस्ताःसुशीघ्राश्चराघवंपर्यवारयन्,ततः शत्रुघ्नवचनात् निपुणाः सुखहस्ताः सुशीघ्राश्च श्मश्रुवर्धनाः राघवम् पर्यवारयन्
तं वानरसहस्राणि प्रविष्टं वानरेश्वरम् अभिवाद्य प्रविष्टानि सर्वतः पर्यवारयन्,वानरेश्वरम् प्रविष्टम् तम् अभिवाद्य वानरसहस्राणि प्रविष्टानि सर्वतः पर्यवारयन्
यदा विनाशो भूतानां दृश्यते कालचोदितःतदा कार्ये प्रमाद्यन्ति नराः कालवशं गताः,भूतानाम् यदा कालचोदितः विनाशः दृश्यते तदा नराः कालवशम् गताः कार्ये प्रमाद्यन्ति
ह्रीः कीर्तिः श्रीश्शुभा लक्ष्मीरप्सरा वा शुभानने भूतिर्वा त्वं वरारोहे रतिर्वा स्वैरचारिणी,शुभानने वरारोहे त्वम् ह्रीः कीर्तिः शुभा श्रीः लक्ष्मीः अप्सरा वा भूतिर्वा स्वैरचारिणी रतिर्वा
तान्शरान् सम्प्रचिक्षेपलक्ष्मणायनिशाचरः तानप्राप्तान् शरैस्तीक्ष्णैश्चिच्छेदभरतानुजः,निशाचरः तान् शरान् लक्ष्मणाय सम्प्रचिक्षेप भरतानुजः तान् अप्राप्तान् शरैः तीक्ष्णैः चिच्छेद
रामं राज्ञो नियोगेन त्वरया प्रस्थितोऽस्म्यहम् पूज्या राज्ञो भवन्तस्तु रामस्य च विशेषतः,अहम् राज्ञ: नियोगेन रामम् त्वरया प्रस्थित: अस्मि भवन्त: तु राज्ञ: पूज्या: विशेषत: रामस्य च
प्रियं कृतं हि रामस्य धर्मज्ञेन जटायुषाराघवार्थे परिश्रान्ता वयं सन्त्यक्तजीविताः कान्ताराणि प्रपन्नाः स्म न च पश्याम मैथिलीम्,धर्मज्ञेन जटायुषा रामस्य प्रियम् कृतं हि वयम् राघवार्थे परिश्रान्ताः सन्त्यक्तजीविताः कान्ताराणि प्रपन्नाः स्म मैथिलीम् न च पश्याम
अथ राजा दशरथस्तेषां दारक्रियां प्रति चिन्तयामास धर्मात्मा सोपाध्यायस्सबान्धव:,अथ धर्मात्मा राजा दशरथ: सोपाध्याय: सबान्धव: तेषाम् दारक्रियां प्रति चिन्तयामास
राघवस्तवसंयुक्तागगने च विशुश्रुवे साधुसाध्वितिवागग्य्रादेवतानांमहात्मनाम्,महात्मनाम् देवतानाम् साधुसाधुइति राघवस्तवसंयुक्ता अग्य्रा वाक् गगने विशुश्रुवे च
प्रष्टव्यो मेरुसावर्णिर्महर्षिः सूर्यसन्निभःप्रणम्य शिरसा भूमौ प्रवृत्तिं मैथिलीं प्रति,सूर्यसन्निभः महर्षिः मेरुसावर्णिः शिरसा भूमौ प्रणम्य मैथिलीं प्रति प्रवृत्तिम् प्रष्टव्यः
मलमण्डनचित्राङ्गीं मण्डनार्हाममण्डिताम्मृणाली पङ्कदिग्धेव विभाति न विभाति च,मलमण्डनचित्राङ्गीम् मण्डनार्हाम् अमण्डिताम् पङ्कदिग्धा मृणालीव विभाति न विभाति च
रावणश्च मया दृष्टः क्षितौ तैलसमुक्षितःरक्तवासाः पिबन्मत्तः करवीरकृतस्रजः,रावणश्च क्षितौ तैलसमुक्षितः रक्तवासाः करवीरकृतस्रजः पिबन् मत्तः मया दृष्टः
पुराणे सुमहत्कार्यं भविष्यति मया श्रुतंदृष्टं मे तपसा चैव श्रुत्वा च विदितं मम,पुराणे सुमहत् कार्यं भविष्यति मया श्रुतं दृष्टं मे तपसा चैव श्रुत्वाच मम विदितम्
अब्रवीद्भरतस्त्वेनं नन्विदं भवता कृतम्पाद्यमर्घ्यं तथाऽतिथ्यं वने यदुपपद्यते,भरतस्तु एनम् अब्रवीत् भवता पाद्यम् अर्घ्यम् तथा वने यत् उपपद्यते इदम् आतिथ्यम् कृतं ननु
अपकृष्याश्रमपदान्मृगरूपेण राघवम्शून्ये येनापनीतासि तस्य द्रक्ष्यसि यत्फलम्,येन राघवम् मृगरूपेण आश्रमपदात् अपकृष्य शून्ये अपनीता असि तस्य यत्फलम् द्रक्ष्यसि
साऽवनीय तमायासमुपस्पृश्य जलं शुचिःचकार माता रामस्य मङ्गलानि मनस्विनी,मनस्विनी माता सा तम् आयासम् अवनीय जलम् उपस्पृश्य शुचिः रामस्य मङ्गलानि चकार
श्यामं रुधिरपर्यन्तं बभूव परिवेषणम्अलातचक्रप्रतिमं परिगृह्य दिवाकरम्,दिवाकरम् परिगृह्य श्यामम् रुधिरपर्यन्तम् अलातचक्रप्रतिमम् परिवेषणम् बभूव
मामिहोत्सृज्य हि वने गच्छायोध्यां पुरीं शुभाम् न त्वहं तां विना सीतां जीवेयं हि कथञ्चन,माम् इह वने उत्सृज्य शुभाम् अयोध्यां पुरीम् गच्छ अहं तु तां सीतां विना कथञ्चन न जीवेयं हि
निर्धूतान्वायुना पश्य विततान्पुष्पसञ्चयान्पोप्लूयमानानपरान्पश्य त्वं जलमध्यगान्,वायुना निर्धूतान् विततान् पुष्पसञ्चयान् पश्य जलमध्यगान् पोप्लूयमानान् अपरान् त्वम् पश्य
तस्य प्रादुरभूच्चिन्ता पुनरन्या मनस्विनः निश्चितैकान्तचित्तस्य कार्यनिश्चयदर्शिनी,मनस्विनः निश्चितैकान्तचित्तस्य तस्य पुनः कार्यनिश्चयदर्शिनी अन्या चिन्ता प्रादुरभूत्
जीवितं सुखमर्थांश्च धर्महेतोः परित्यजन् ह्रियमाणामधर्मेण मां राघव न पश्यसि,जीवितम् सुखम् अर्थांश्च धर्महेतोः परित्यजन् राघव अधर्मेण ह्रियमाणाम् माम् न पश्यसि
ते तं हयवरं ज्ञात्वा क्रोधपर्याकुलेक्षणा: खनित्रलाङ्गलधरा नानावृक्षशिलाधरा:अभ्यधावन्त सङ्क्रुद्धास्तिष्ठ तिष्ठेति चाब्रुवन्,ते तं हयवरम् ज्ञात्वा क्रोधपर्याकुलेक्षणा: खनित्रलाङ्गलधरा: नानावृक्षशिलाधरा: सङ्क्रुद्धा: अभ्यधावन्त तिष्ठ तिष्ठ इति अब्रुवन् च
ऊरुपार्श्वकटीपृष्ठमन्योन्यस्य समाश्रिताःपरस्परनिविष्टाङ्ग्यो मदस्नेहवशानुगाः,मदस्नेहवशानुगाः अन्योन्यस्य ऊरुपार्श्वकटीपृष्ठम् समाश्रिताः परस्परनिविष्टाङ्ग्यः
अहं वनमिदं दुर्गं विराधो नाम राक्षसःचरामि सायुधो नित्यमृषिमांसानि भक्षयन्,अहम् विराधो नाम राक्षसः सायुधः नित्यम् ऋषिमांसानि भक्षयन् दुर्गम् इदम् वनम् चरामि
तौ भीमबलविक्रान्तौ सुपर्णसमवेगिनौप्रवृद्धौ घोरवपुषौ चन्द्रसूर्याविवाम्बरेपरस्परममित्रघ्नौ च्छिद्रान्वेषणतत्परौ,भीमबलविक्रान्तौ सुपर्णसमवेगिनौ घोरवपुषौ परस्परम् छिद्रान्वेषणतत्परौ अमित्रघ्नौ तौ अम्बरे चन्द्रसूर्याविव प्रवृद्धौ
कुशिकानामयं वंशो महान् धर्मपरस्सदाब्रह्मोपमा महात्मान: कुशवंश्या नरोत्तमा:,कुशिकानाम् अयम् वंश: महान् सदा धर्मपर: कुशवंश्या: नरोत्तमा: महात्मान: ब्रह्मोपमा:
भ्राजमानं ततो दृष्ट्वा हनुमान्राक्षसेश्वरम्मनसा चिन्तयामास तेजसा तस्य मोहितः,ततः हनुमान् भ्राजमानम् राक्षसेश्वरम् दृष्ट्वा तस्य तेजसा मोहितः मनसा चिन्तयामास
तच्छ्रुत्वावचनंतेषांराक्षसेन्द्रोमहाबलः चिन्तारोषसमाक्रान्तोविषण्णवदनोऽभवत्,महाबलः राक्षसेन्द्रः तेषाम् तत् वचनम् श्रुत्वा चिन्तारोषसमाक्रान्तः विषण्णवदनः अभवत्
अनिवार्यं बलं तस्य बलैर्बलवतामपि त्रिभिर्लोकैस्समुद्युक्तैस्सेश्वरैरपि सामरैः,बलवताम् बलैरपि सेश्वरैः सामरैरपि समुद्युक्तै: त्रिभिः लोकै अपि तस्य बलम् अनिवार्यम्
उन्मत्तेव प्रमत्तेव भ्रान्तचित्तेव शोचतीउपावृत्ता किशोरीव विवेष्टन्ती महीतले,उन्मत्तेव प्रमत्तेव भ्रान्तचित्तेव शोचती उपावृत्ता किशोरीव महीतले विवेष्टन्ती
कपीनां किल लाङ्गूलमिष्टं भवति भूषणम्तदस्य दीप्यतां शीघ्रं तेन दग्धेन गच्छतु,कपीनाम् लाङ्गूलम् इष्टम् भूषणम् भवति किल अस्य तत् शीघ्रम् दीप्यताम् दग्धेन तेन गच्छतु
तदेवं प्रस्थितस्यास्य परिज्ञातस्य कर्मभिःभर्त्रा परिगृहीतस्य ध्रुवः कार्यफलोदयः,तत् एवम् प्रस्थितस्य कर्मभिः परिज्ञातस्य भर्त्रा परिगृहीतस्य अस्य कार्यफलोदयः ध्रुवः
रोमकूपेषु सर्वेषु वसिष्ठस्य महात्मन:मरीच्य इव निष्पेतुरग्नेर्धूमाकुलार्चिष:,महात्मन: वसिष्ठस्य सर्वेषु रोमकूपेषु धूमाकुलार्चिष: अग्ने: मरीच्य: निष्पेतुरिव
निश्चित्य मनसा कृत्यं सा सम्यगिति भामिनीमन्थरायै शनैस्सर्वमाचचक्षे विचक्षणा,विचक्षणा सा भामिनी इति सम्यक् मनसा कृत्यम् निश्चित्य सर्वम् शनै: मन्थरायै आचचक्षे
अशोकवनिकामध्ये राजन्भीमवपुः कपिःसीतया कृतसंवादस्तिष्ठत्यमितविक्रमः,राजन् सीतया कृतसंवादः भीमवपुः अमितविक्रमः कपिः अशोकवनिकामध्ये तिष्ठति
ताभिः परिवृतो राजा सुरूपाभिर्महायशाःतन्मृगद्विजसङ्घुष्टं प्रविष्टः प्रमदावनम्,महायशाः राजा सुरूपाभिः ताभिः परिवृतः मृगद्विजसङ्घुष्टम् तत् प्रमदावनम् प्रविष्टः
गजेनसमभिद्रुत्यवालिपुत्रंमहोदरः जघानोरसिसङ्कृद्धस्तोमरैर्वज्रसन्निभैः,महोदरः गजेन वालिपुत्रम् समभिद्रुत्य सङ्कृद्धः वज्रसन्निभैः तोमरैः उरसि जघान
एषा प्रसन्नसलिला पद्मनीलोत्पलायुता हंसकारण्डवाकीर्णा पम्पा सौगन्धिकान्विता,प्रसन्नसलिला पद्मनीलोत्पलायुता हंसकारण्डवाकीर्णा सौगन्धिकान्विता एषा पम्पा
यदि न प्रत्ययोऽस्मासु विक्रमे तव वानरप्रत्ययं समरे श्लाघ्यमहमुत्पादयामि ते,वानर विक्रमे अस्मासु तव प्रत्ययः न यदि अहम् समरे श्लाघ्यम् प्रत्ययम् ते उत्पादयामि
इत्येवं विलपन्रामः परिधावन्वनाद्वनम्क्वचिदुद्भ्रमते वेगात्क्वचिद्विभ्रमते बलात् क्वचिन्मत्त इवाभाति कान्तान्वेषणतत्परः,रामः इत्येवम् विलपन् वनात् वनम् परिधावन् क्वचित् वेगात् उद्भ्रमते क्वचित् बलात् विभ्रमते क्वचित् कान्तान्वेषणतत्परः मत्तः इव आभाति
तं दृष्ट्वा पतितं भूमौ क्षतजार्द्रं जटायुषम् अभ्यधावत वैदेही स्वबन्धुमिव दुःखिता,वैदेही भूमौ पतितम् क्षतजार्द्रम् तं जटायुषम् दृष्ट्वा दुःखिता स्वबन्धुमिव अभ्यधावत
उत्पातवाताभिहता नानाद्विजगणायुताःमाभैरिति विधूताग्रा व्याजह्रुरिव पादपाः,उत्पातवाताभिहताः नानाद्विजगणायुताः पादपाः विधूताग्राः मा भैः इति व्याजह्रुः इव
ततः पर्णकुटीद्वारमासाद्य जगतीपतिःपरिजग्राह बाहुभ्यामुभौ भरतलक्ष्मणौ,ततः जगतीपतिः पर्णकुटीद्वारम् आसाद्य बाहुभ्याम् भरतलक्ष्मणौ उभौ परिजग्राह
ततो दुःखाभिसन्तप्तो लक्ष्मणो वाक्यमब्रवीत् विचरन्दण्डकारण्यं भ्रातरं दीप्ततेजसम्,ततः दुःखाभिसन्तप्तः लक्ष्मणः दण्डकारण्यम् विचरन् दीप्ततेजसम् भ्रातरम् वाक्यम् अब्रवीत्
ततः कृतोदकं स्नातं तं गृध्रं हरियूथपाःउपविष्टा गिरौ रम्ये परिवार्य समन्ततः,ततः हरियूथपाः कृतोदकम् स्नातम् तं गृध्रम् समन्ततः परिवार्य रम्ये गिरौ उपविष्टाः
सहसा युद्धशौण्डेन हयारोहेण वाहिताम् निहतां प्रतिसैन्येन वडवामिव पातिताम्,युद्धशौण्डेन हयारोहेण सहसा वाहिताम् प्रतिसैन्येन निहताम् पातिताम् वडवामिव
ततस्तेष्ववसन्नेषु भूमौ निपतितेषु चतत्सैन्यमगमत्सर्वं दिशोदश भयार्दितम्,तेषु अवसन्नेषु भूमौ निपतितेषु च ततः सर्वम् तत् सैन्यम् भयार्दितम् दश दिशः अगमत्
विचित्रवालुकजलां हंससारसनादिताम्रेमे जनकराजस्य सुता प्रेक्ष्य तदा नदीम्,तदा जनकराजस्य सुता विचित्रवालुकजलाम् हंससारसनादिताम् नदीम् प्रेक्ष्य रेमे
नादितां मत्तविहगैर्दिव्यगन्धाधिवासिताम्परार्ध्यास्तरणोपेतां रक्षोधिपनिषेविताम्,मत्तविहगैः नादिताम् दिव्यगन्धाधिवासिताम् परार्ध्यास्तरणोपेताम् रक्षोधिपनिषेविताम्
शर्कराऽसवगन्धैश्च प्रकृत्या सुरभिः सुखःतासां वदननिश्वासस्सिषेवे रावणं तदा,तदा प्रकृत्या शर्करासवगन्धैश्च सुरभिः सुखः तासाम् वदननिश्वासः रावणम् सिषेवे
तेन वाक्येन संहृष्टा तमभिप्रायमागतम्व्याजहार महाघोरमभ्यागतमिवान्तकम्,तेन वाक्येन संहृष्टा अभ्यागतम् अन्तकमिव महाघोरम् आगतम् तम् अभिप्रायम् व्याजहार
दश राक्षसकोट्यश्च द्वाविंशतिरथापराःतेषां प्रभुरहं सीते सर्वेषां भीमकर्मणाम् वर्जयित्वा जरावृद्धान्बालांश्च रजनीचरान्,सीते जरावृद्धान् बालांश्च रजनीचरान् वर्जयित्वा दश राक्षसकोट्यश्च अथ अपराः द्वाविंशतिः भीमकर्मणाम् तेषाम् सर्वेषाम् अहम् प्रभुः
सुमतिस्तु महातेजा विश्वामित्रमुपागतम्श्रुत्वा नरवरश्रेष्ठ: प्रत्युद्गच्छन्महायशा:,महातेजा: महायशा: नरवरश्रेष्ठ: सुमतिस्तु विश्वामित्रम् उपागतम् श्रुत्वा प्रत्युद्गच्छत्
तन्मया वार्यमाणस्त्वं यदि रामेण विग्रहम्करिष्यस्यापदं घोरां क्षिप्रं प्राप्स्यसि रावण,रावण तत् मया वार्यमाणः त्वम् रामेण विग्रहम् करिष्यसि यदि क्षिप्रम् घोराम् आपदम् प्राप्स्यसि
सागरौघनिभा सेना भरतस्य महात्मनः महीं सञ्छादयामास प्रावृषि द्यामिवाम्बुदः,महात्मनः भरतस्य सागरौघनिभा सेना प्रावृषि अम्बुदः द्यामिव महीम् सञ्छादयामास
तेनसिंहप्रणादेननामविश्रावणेन च ज्याशब्देन च भीमेनत्रासयामासवानरान्,तेन सिंहप्रणादेन नामविश्रावणेन च भीमेन ज्याशब्देन च वानरान् त्रासयामास
ततोरामाभ्यनुज्ञातंतद्विमानमनुत्तमम् हंसयुक्तंमहावेगंनिपपातमहीतले,ततः अनुत्तमम् हंसयुक्तम् महावेगम् तत् विमानम् रामाभ्यनुज्ञातम् महीतले निपपात
एषा बाणविनिर्भिन्ना गदा भूमितलं गताअभिधानप्रगल्भस्य तव प्रत्ययघातिनी,एषा गदा बाणविनिर्भिन्ना अभिधानप्रगल्भस्य तव प्रत्ययघातिनी भूमितलम् गता
यदि दुःखमिदं प्राप्तं काकुत्स्थ न सहिष्यसेप्राकृतश्चाल्पसत्त्वश्च इतरः कस्सहिष्यति,काकुत्स्थ प्राप्तम् इदं दुःखम् न सहिष्यसे यदि प्राकृतः अल्पसत्त्वश्च इतरः कः सहिष्यति
प्रसन्नस्ते पिता राम यौवराज्यमवाप्स्यसिउपवासं भवानद्य करोतु सह सीतया,राम ते पिता प्रसन्नः यौवराज्यम् अवाप्स्यसि भवान् अद्य सह सीतया उपवासं करोतु
भरताश्रममासाद्यससैन्योराघवस्तदा अवतीर्यविमानाग्रादवतस्थेमहीतले,तदा राघवः भरताश्रमम् आसाद्य ससैन्यः विमानाग्रात् अवतीर्य महीतले अवतस्थे
सुग्रीवाय च तत्सर्वं शंसद्रामो महाबल: आदितस्तद्यथावृत्तं सीतायाश्च विशेषत:,महाबल: राम: आदित: तत् सर्वम् विशेषत: सीतायाश्च यथावृत्तं सुग्रीवाय च शंसत्
शयानः पुरुषो राम तस्य शैलस्य मूर्धनि यत्स्वप्ने लभते वित्तं तत्प्रबुद्धोऽधिगच्छति,राम तस्य शैलस्य मूर्धनि शयानः पुरुषः स्वप्ने यत् वित्तम् लभते तत् प्रबुद्धः अधिगच्छति
न ह्यतो धर्मचरणं किञ्चिदस्ति महत्तरम्यथा पितरिशुश्रूषा तस्य वा वचनक्रिया,पितरि शुश्रूषा तस्य वचनक्रिया वा यथा अतः महत्तरं धर्मचरणम् किञ्चित् नास्ति हि
मम स्नेहाच्च सौहार्दादिदमुक्तंत्वयाऽनघेपरितुष्टोऽस्म्यहं सीते न ह्यनिष्टोऽनुशिष्यते,अनघे मम स्नेहाच्च सौहार्दात् त्वया इदम् उक्तम् सीते अहम् परितुष्टः अस्मि अनिष्टः न अनुशिष्यते हि
स्थिरा मया प्रतिज्ञाता प्रतिज्ञा गुरुसन्निधौप्रहृष्यमाणा सा देवी कैकेयी चाभवत्तदा,मया गुरुसन्निधौ स्थिरा प्रतिज्ञा प्रतिज्ञाता तदा सा देवी कैकेयी च प्रहृष्यमाणा अभवत्
ततस्समेतावतितीक्ष्णवेगौ महाबलौ तौ रणनिर्विशङ्कौकपिश्च रक्षोधिपतेस्तनूजः सुरासुरेन्द्राविव बद्धवैरौ,ततः अतितीक्ष्णवेगौ महाबलौ रणनिर्विशङ्कौ तौ कपिश्च रक्षोधिपतेः तनूजः बद्धवैरौ सुरासुरेन्द्राविव समेतौ
कामं न त्वंसमाधेयःपुरन्दररथोचितः युयुत्सुरहमेकाग्रःस्मारयेत्वां न शिक्ष्ये,पुरन्दररथोचितः त्वम् कामम् न समाधेयः अहम् एकाग्रः युयुत्सुः त्वाम् स्मारये न शिक्ष्ये
इक्ष्वाकुवंशे धर्मिष्ठे गते नाशमसंशयम्भविष्यन्ति प्रजास्सर्वाश्शोकसन्तापपीडिताः,धर्मिष्ठे इक्ष्वाकुवंशे नाशम् गते सर्वाः प्रजाः असंशयम् शोकसन्तापपीडिताः भविष्यन्ति
चक्षुषा तव सौम्येन पूतास्मि रघुनन्दनगमिष्याम्यक्षयान्लोकांस्त्वत्प्रसादादरिन्दम,रघुनन्दन तव सौम्येन चक्षुषा पूता अस्मि अरिन्दम त्वत्प्रसादात् अक्षयान् लोकान् गमिष्यामि
रुक्मनिष्कसहस्रे द्वे षोडशाश्वशतानि चसत्कृत्य कैकयीपुत्रं केकयो धनमादिशत्,केकयः कैकयीपुत्रं सत्कृत्य द्वे रुक्मनिष्कसहस्रे षोडश अश्वशतानि च धनम् आदिशत्
सत्यधर्मपरश्श्रीमान् सङ्ग्रहानुग्रहे रतःदेशकालविभागज्ञस्सर्वलोकप्रियंवदः,सत्यधर्मपरः श्रीमान् सङ्ग्रहानुग्रहे रतः देशकालविभागज्ञः सर्वलोकप्रियंवदः
दृष्ट्वा सीतां परामृष्टां दीनां दिव्येन चक्षुषा कृतं कार्यमिति श्रीमान्व्याजहार पितामहः,श्रीमान् पितामहः दीनाम् सीताम् परामृष्टाम् दिव्येन चक्षुषा दृष्ट्वा कार्यम् कृतम् इति व्याजहार
सा प्राप्तकालं कैकेयि क्षिप्रं कुरु हितं तवत्रायस्व पुत्रमात्मानं मां च विस्मयदर्शने,कैकेयि सा तव हितम् प्राप्तकालम् क्षिप्रम् कुरु विस्मयदर्शने पुत्रम् आत्मानम् मां च त्रायस्व
तदेवंनिश्चयंदृष्टवातत्त्वमास्थायविज्वरः यदिहानन्तरंकार्यंकल्प्यंतदनुचिन्तय,तत् एवम् निश्चयम् दृष्टवा तत्त्वम् आस्थाय विज्वरः इह अनन्तरम् यत् कार्यम् कल्प्यम् तत् अनुचिन्तय
न साम रक्षस्सु गुणाय कल्पते न दानमर्थोपचितेषु युज्यतेन भेदसाध्या बलदर्पिता जनाः पराक्रमस्त्वेव ममेह रोचते,रक्षस्सु साम गुणाय न कल्पते अर्थोपचितेषु दानम् न युज्यते बलदर्पिताः जनाः भेदसाध्याः न इह मम पराक्रमस्त्वेव रोचते
उष्णाढ्यस्योदनस्यात्र राशय: पर्वतोपमा:मृष्टान्नानि च सूपाश्च दधिकुल्यास्तथैव च नानास्वादुरसानां च षाडबानां तथैव चभाजनानि सुपूर्णानि गौडानि च सहस्रश:,अत्र उष्णाढ्यस्य ओदनस्य पर्वतोपमा: राशय: मृष्टान्नानि च सूपाश्च तथैव दधिकुल्या: नानास्वादुरसानाम् षाडबानाम् सुपूर्णानि भाजनानि गौडानि च सहस्रश:
एवं बहुविधं जल्पन्विवेश वसतिं पितुः तेन हीनां नरेन्द्रेण सिंहहीनां गुहामिव,एवम् बहुविधम् जल्पन् तेन नरेन्द्रेण हीनाम् सिंहहीनाम् गुहामिव पितुः वसतिम् विवेश
सा च तं प्रणता भूत्वा शुश्रूषणपरायणाउवास काले धर्मिष्ठा तस्यास्तुष्टोऽभवद्गुरु:,सा च तम् प्रणता भूत्वा शुश्रूषणपरायणा धर्मिष्ठा उवास काले गुरु: तस्या: तुष्ट: अभवत्
शैलस्य तस्य शृङ्गेषु कन्दरेषु वनेषु च रावणस्सह वैदेह्या मार्गितव्यस्ततस्ततः,तस्य शैलस्य शृङ्गेषु कन्दरेषु वनेषु च ततस्ततः रावणः वैदेह्यासह मार्गितव्यः
दैवमेव परं मन्ये पौरुषं तु निरर्थकम् दैवेनाक्रम्यते सर्वं दैवं हि परमा गति:,दैवमेव परम् मन्ये पौरुषम् तु निरर्थकम् सर्वम् दैवेन आक्रम्यते दैवम् परमा गति: हि
अत्यङ्कुशमिवोद्दामं गजं मदबलोद्धतम्प्रधावितमहं दैवं पौरुषेण निवर्तये,अहम् अत्यङ्कुशम् उद्दामम् मदबलोद्धतम् प्रधावितम् गजम् इव दैवम् पौरुषेण निवर्तये
प्राकृतान्राक्षसान्हत्वा युद्धे दशरथात्मजआत्मना कथमात्मानमप्रशस्यं प्रशंससि,दशरथात्मज युद्धे प्राकृतान् राक्षसान् हत्वा अप्रशस्यम् आत्मानम् आत्मना कथम् प्रशंससि
आत्मवान्को जितक्रोधो द्युतिमान्कोऽनसूयक: कस्य बिभ्यति देवाश्च जातरोषस्य संयुगे,आत्मवान् क: जितक्रोध: द्युतिमान् अनसूयक: क: जातरोषस्य कस्य संयुगे देवा: च बिभ्यति
उपेत्य तीरं गङ्गायाश्चक्रवाकैरलङ्कृतम्व्यवातिष्ठत सा सेना भरतस्यानुयायिनी,भरतस्य अनुयायिनी सा सेना चक्रवाकैः अलङ्कृतम् गङ्गायाः तीरम् उपेत्य व्यवातिष्ठत
ततःशूलानिनिश्चेरुर्गदाश्चमुसलानि च कार्मुकाद्दीप्यमानानिवज्रसाराणिसर्वशः,ततः कार्मुकात् सर्वशः वज्रसाराणि दीप्यमानानि शूलानि गदाश्च मुसलानि च निश्चेरुः
पश्य लक्ष्मण नृत्यन्तं मयूरमुपनृत्यति शिखिनी मन्मथार्तैषा भर्तारं गिरिसानुनि,लक्ष्मण गिरिसानुनि मन्मथार्ता एषा शिखिनी नृत्यन्तम् भर्तारम् मयूरम् उपनृत्यति पश्य
ततस्तं प्रस्थितं सीता वीक्षमाणा पुनः पुनःभर्तृस्नेहान्वितं वाक्यं सौहार्दादनुमानयत्,ततः सीता प्रस्थितम् तम् पुनः पुनः वीक्षमाणा भर्तृस्नेहान्वितम् वाक्यम् सौहार्दात् अनुमानयत्
ततस्समभिगच्छन्तं प्रेक्ष्य रामं शचीपतिःशरभङ्गमनुप्राप्य विविक्त इदमब्रवीत्,ततः शचीपतिः समभिगच्छन्तम् रामम् प्रेक्ष्य शरभङ्गम् अनुप्राप्य विविक्ते इदम् अब्रवीत्
भाषमाणं महात्मानं राजपुत्र्यौ प्रसाद्य तम्ऊचतु: परमप्रीते कृताञ्जलिपुटे तदा,तदा परमप्रीते राजपुत्र्यौ कृताञ्जलिपुटे भाषमाणम् महात्मानम् प्रसाद्य तम् ऊचतु:
न तु पश्यामि तच्छत्रं पाण्डुरं लोकसत्कृतम् पितुर्दिव्यं महाबाहो संशयो भवतीह मे,महाबाहो पाण्डुरम् लोकसत्कृतम् दिव्यम् पितुः तत् छत्रं तु न पश्यामि इह मे संशयः भवति
धनुर्ज्यातन्त्रिमधुरंहिक्कातालसमन्वितम् मन्धस्न्तितसङ्गीतंतद्युद्धगान्धर्वमाबभौ,धनुर्ज्यातन्त्रिमधुरम् हिक्कातालसमन्वितम् मन्धस्न्तितसङ्गीतम् तत् युद्धगान्धर्वम् आबभौ
तस्यतद्वचनंश्रुत्वाबलाध्यक्षोनिशाचरः स्यन्दनं च बलंचैवसमीपंप्रत्यपादयत्,तस्य तत् वचनम् श्रुत्वा बलाध्यक्षः निशाचरः स्यन्दनं च बलंचैव समीपम् प्रत्यपादयत्
ततो रामस्तु विजयी पूज्यमानो महर्षिभिःप्रविवेशाश्रमं वीरो लक्ष्मणेनाभिपूजितः,ततः विजयी वीरः रामस्तु महर्षिभिः पूज्यमानः लक्ष्मणेन अभिपूजितः आश्रमम् प्रविवेश
तासामेवंविधा वाच शृण्वन् दशरथात्मजःबबन्धैव तदा चीरं सीतया तुल्यशीलया,दशरथात्मज: तासाम् एवंविधाः वाचः शृण्वन् तदा तुल्यशीलया सीतया चीरम् बबन्धैव
रावणं भज भर्तारं भर्तारं सर्वरक्षसाम् विक्रान्तं रूपवन्तं च सुरेशमिव वासवम् दक्षिणं त्यागशीलं च सर्वस्य प्रियदर्शनम्,सर्वरक्षसाम् भर्तारम् विक्रान्तम् रूपवन्तं च सुरेशम् वासवमिव दक्षिणम् त्यागशीलं च सर्वस्य प्रियदर्शनम् रावणम् भर्तारम् भज
ततस्तैर्बहुभिर्वीरैर्वानरैर्वानरर्षभसंरक्तनयनैः क्रोधाद्धरयः प्रविचालिताः,वानरर्षभ ततः क्रोधात् संरक्तनयनैः वीरैः बहुभिः तैः वानरैः हरयः प्रविचालिताः
यूथबद्धांश्च पृषतान्मदोन्मत्तान् विषाणिनःमहिषांश्च वराहांश्च नागांश्च द्रुमवैरिणः,यूथबद्धान् पृषतान् मदोन्मत्तान् विषाणिनः महिषांश्च वराहांश्च द्रुमवैरिणः नागांश्च
सदृशं शारदस्येन्दोः पुल्लस्य कमलस्य चसुगन्धि मम नाथस्य धन्या द्रक्ष्यन्ति तन्मुखम्,शारदस्य इन्दोः सदृशम् पुल्लस्य कमलस्य च सुगन्धि मम नाथस्य तत् मुखम् धन्याः द्रक्ष्यन्ति
दानसंवनना ह्येते ग्रन्था मेधाविभिः कृताःयजस्व देहि दीक्षस्व तपस्तप्यस्व सन्त्यज,यजस्व देहि दीक्षस्व तपः तप्यस्व सन्त्यज एते ग्रन्थाः मेधाविभिः कृताः दानसंवननाः हि
येषां चारश्च कोशश्च नयश्च जयतां वरअस्वाधीना नरेन्द्राणां प्राकृतैस्ते जनैस्समाः,जयताम् वर येषाम् नरेन्द्राणाम् चारश्च कोशश्च नयश्च अस्वाधीनाः ते प्राकृतैः जनैः समाः
किन्नराचरितं देशं पश्य शत्रुघ्न पर्वतम् मृगैस्समन्तादाकीर्णं मकरैरिव सागरम्,शत्रुघ्न मकरैः सागरम् इव समन्तात् मृगैः आकीर्णम् किन्नराचरितम् देशम् पर्वतम् पश्य
गृहीतश्चैव पृष्टश्च काले दृष्टस्सकारणःकच्चिन्न मुच्यते चोरो धनलोभान्नरर्षभ,नरर्षभ काले दृष्टः गृहीतश्चैव पृष्टश्च सकारणः चोरः धनलोभात् न मुच्यते कच्चित्
अर्चिष्मानर्चितोऽत्यर्थं ब्रह्मचर्यव्रते स्थितःसाधूनामुपकारज्ञः प्रचारज्ञश्च कर्मणाम्,अर्चिष्मान् अत्यर्थम् अर्चितः ब्रह्मचर्यव्रते स्थितः साधूनाम् उपकारज्ञः कर्मणाम् प्रचारज्ञश्च
वज्रसंयोगसंयुक्तैर्महार्हमणिविग्रहैःहैमैराभरणैश्चित्रैर्मनसेव प्रकल्पितैः,वज्रसंयोगसंयुक्तै: महार्हमणिविग्रहैः मनसा प्रकल्पितैरिव चित्रैः हैमैः आभरणैः
विक्रमेणसमानेष्येसीतांहत्वायथारिपुम् रावणंपापकर्माणंतथात्वंकर्तुमर्हसि,रिपुम्: पापकर्माणम्: रावणम्: विक्रमेण: हत्वा: सीताम्: यथा: समानेष्ये: तथा: त्वम्: कर्तुम्: अर्हसि:
पुन्नाम्नो नरकाद् यस्मात् पितरं त्रायते सुतःतस्मात् पुत्र इति प्रोक्तः पितॄन् यः पाति सर्वतः,यस्मात् सुतः पितरम् पुन्नाम्नः नरकात् त्रायते तस्मात् यः सर्वतः पितॄन् पाति पुत्र: इति प्रोक्तः
तीक्ष्णमल्पप्रदातारं प्रमत्तं गर्वितं शठम्व्यसने सर्वभूतानि नाभिधावन्ति पार्थिवम्,तीक्ष्णम् अल्पप्रदातारम् प्रमत्तम् गर्वितम् शठम् पार्थिवम् व्यसने सर्वभूतानि नाभिधावन्ति
अनन्य दैवत्वमियं क्षमा चभूमौ च शय्या नियमश्च धर्मेपतिव्रतात्वं विफलं ममेदंकृतं कृतघ्नेष्विव मानुषाणाम्,अनन्यदैवत्वम् इयम् क्षमा च भूमौ शय्या धर्मे नियमश्च पतिव्रतात्वम् मम इदम् कृतघ्नेषु मानुषाणाम् कृतमिव विफलम्
न हि तस्य पुरा देवी तां वेलामत्यवर्तत न च राजा गृहं शून्यं प्रविवेश कदाचन,पुरा देवी तस्य तां वेलाम् न अत्यवर्तत हि राजा कदाचन शून्यम् गृहम् न प्रविवेश च
सा त्वमभ्युदये प्राप्ते वर्तमाने च मन्थरेभविष्यति च कल्याणे किमर्थं परितप्यसे,मन्थरे सा त्वम् अभ्युदये प्राप्ते वर्तमाने च कल्याणे भविष्यति किमर्थम् परितप्यसे
एवं ब्रुवाणं सौमित्रिं करुणं साश्रुलोचनम्हनुमान्प्रत्युवाचेदं वाक्यं वाक्यविशारदः,करुणम् साश्रुलोचनम् एवम् ब्रुवाणम् सौमित्रिम् वाक्यविशारदः हनुमान् इदम् वाक्यम् प्रत्युवाच
एवमुक्त्वाततोरामोधनुरादायवीर्यवान् लक्ष्मणानुचरस्तस्थौसमुद्धृत्यशरोत्तमम्,वीर्यवान् रामः एवम् उक्त्वा ततः धनुः आदाय शरोत्तमम् समुद्धृत्य लक्ष्मणानुचरः तस्थौ
राजा वा राजपुत्रो वा मृगयामटते वनेअन्यद्वा श्वापदं किञ्चित्सौमित्रे ज्ञातुमर्हसि,सौमित्रे राजा वा राजपुत्रो वा वने मृगयाम् अटते वा किञ्चित् अन्यत् श्वापदम् ज्ञातुम् अर्हसि